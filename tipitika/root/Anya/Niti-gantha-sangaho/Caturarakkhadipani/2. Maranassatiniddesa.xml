<?xml version='1.0' encoding='UTF-8'?>
<tree text="2. Mara&#x1E47;assatiniddesa" target="text">
  <text>
    <hangnum nr="1"/>
    <gatha type="1"> Maraṇassati  micchanto, tāva buddhavaco suṇa;</gatha>
    <gatha type="last">Avikkhittena cittena, sambuddha vacanaṃ hidaṃ.</gatha>
    <hangnum nr="2"/>
    <gatha type="1"> Animitta  manaññātaṃ, maccānaṃ idha jīvitaṃ;</gatha>
    <gatha type="last">Kasirañca parittañca, tañca dukkhena saṃyutaṃ.</gatha>
    <hangnum nr="3"/>
    <gatha type="1"> Na hi so pakkamo atthi, yena jātā namiyyare;</gatha>
    <gatha type="last">Jarampi patvā maraṇaṃ, evaṃdhammā hi pāṇino.</gatha>
    <hangnum nr="4"/>
    <gatha type="1"> Phalāna  miva pakkānaṃ, pāto patanato bhayaṃ;</gatha>
    <gatha type="last">Evaṃ jātāna maccānaṃ, niccaṃ maraṇa to bhayaṃ.</gatha>
    <hangnum nr="5"/>
    <gatha type="1"> Yathāpi kumbhakārassa, katā mattikabhājanā;</gatha>
    <gatha type="last">Sabbe bhedapariyantā, evaṃ maccāna jīvitaṃ.</gatha>
    <hangnum nr="6"/>
    <gatha type="1"> Daharāca  mahantāca, yebālā yeca paṇḍitā;</gatha>
    <gatha type="last">Sabbe maccuvasaṃ yanti, sabbe maccuparāyanā.</gatha>
    <hangnum nr="7"/>
    <gatha type="1"> Tesaṃ maccuparetānaṃ, gacchataṃ paralokato;</gatha>
    <gatha type="last">Napitā tāyate puttaṃ, ñātivāpana ñātake;</gatha>
    <hangnum nr="8"/>
    <gatha type="1"> Pekkhataññeva  ñātīnaṃ, passa lālappataṃ puthu;</gatha>
    <gatha type="last">Ekamekova maccānaṃ, go vajjhoviya niyyati.</gatha>
    <hangnum nr="9"/>
    <gatha type="1"> Eva mabbhāhato loko, maccunāca jarāyaca;</gatha>
    <gatha type="last">Tasmā dhīrā nasocanti, viditvā loka pariyāyaṃ.</gatha>
    <hangnum nr="10"/>
    <gatha type="1"> Aññepi  passa gamane, yathā kammupage nare;</gatha>
    <gatha type="last">Maccuno vasamāgamma, phandantevidha pāṇino.</gatha>
    <hangnum nr="11"/>
    <gatha type="1"> Yena yenahi maññanti,</gatha>
    <gatha type="2">Tatotassa hi aññathā;</gatha>
    <gatha type="3">Etādiso vinābhāvo,</gatha>
    <gatha type="last">Passa lokassa pariyāyanti.</gatha>
    <paragraph>[Sulla sutte vuttaṃ.]</paragraph>
    <hangnum nr="12"/>
    <gatha type="1"> Yathāpi  selā vipulā,</gatha>
    <gatha type="2">Nabhaṃ āhacca paccatā;</gatha>
    <gatha type="3">Samantā anupari yeyyuṃ,</gatha>
    <gatha type="last">Nippothentā catuddisā.</gatha>
    <hangnum nr="13"/>
    <gatha type="1"> Evaṃ jarāca maccuca,</gatha>
    <gatha type="2">Adhivattanti pāṇine;</gatha>
    <gatha type="3">Khattiyebrāhmaṇe vesse,</gatha>
    <gatha type="2">Sudde caṇḍāla pakkuse;</gatha>
    <gatha type="3">Nakiñci parivajjeti,</gatha>
    <gatha type="last">Sabbamevā bhimaddati.</gatha>
    <hangnum nr="14"/>
    <gatha type="1"> Na  tattha hatthi naṃ bhummi, na rathānaṃ napattiyā;</gatha>
    <gatha type="last">Na cāpi mantayuddhena, sakkā jetuṃ dhanenavā.</gatha>
    <hangnum nr="15"/>
    <gatha type="1"> Tasmāhi  paṇḍito poso,</gatha>
    <gatha type="2">Sampassaṃ attha mattano;</gatha>
    <gatha type="3">Buddhe dhamme ca saṅgheca,</gatha>
    <gatha type="last">Dhīro saddaṃ nivesaye.</gatha>
    <hangnum nr="16"/>
    <gatha type="1"> Yo dhammacārī kāyena, vācāya uda cetasā;</gatha>
    <gatha type="last">Idhevanaṃ pasaṃsanti, paccasagge pamodatīti.</gatha>
    <paragraph>[Pabbatū mama sutte vuttaṃ.]</paragraph>
    <hangnum nr="17"/>
    <gatha type="1"> Yathā  vārivaho pūro, vahe rukkhe pakūlaje;</gatha>
    <gatha type="last">Evaṃ jarāmaraṇena, vuyhante sabba pāṇino.</gatha>
    <hangnum nr="18"/>
    <gatha type="1"> Daharāpi hi miyyanti,</gatha>
    <gatha type="2">Narāca athanāriyo;</gatha>
    <gatha type="3">Tattha ko visāseposo,</gatha>
    <gatha type="last">Daharo mhītijīvite.</gatha>
    <hangnum nr="19"/>
    <gatha type="1"> Sāya  meke nidissanti, pāto diṭṭhā bahujjanā;</gatha>
    <gatha type="last">Pāto eke nadissanti, sāyaṃ diṭṭhā bahujjanā.</gatha>
    <hangnum nr="20"/>
    <gatha type="1"> Ajjeva kiccaṃ ātappaṃ, ko jaññā maraṇaṃ suve;</gatha>
    <gatha type="last">Nahi no saṅkaraṃ tena, mahāsenana maccunāti.</gatha>
    <paragraph>[Jātakesuvuttaṃ.]</paragraph>
    <hangnum nr="21"/>
    <gatha type="1"> Natthetthañño  nusāsanto, sayaṃvattāna movada;</gatha>
    <gatha type="last">Jineritā nusārena, bhikkhu saṃsāra bhīruko.</gatha>
    <hangnum nr="22"/>
    <gatha type="1"> Ahivāpi  maṃ ḍaṃseyya, aññepi visadhārino;</gatha>
    <gatha type="last">Apiyāpica ghāteyyuṃ, uppajjeyyuṃ rujāpime.</gatha>
    <hangnum nr="23"/>
    <gatha type="1"> Maccusenā vudhāsaṅkhyā, bāhirajjhattu paddavā;</gatha>
    <gatha type="last">Tehāyu pīḷitaṃchejjaṃ, marissa majjavā suve.</gatha>
    <hangnum nr="24"/>
    <gatha type="1"> Aḷakkā  hi gavādīhi, corādīhi arīhipi;</gatha>
    <gatha type="last">Abhiṇha sannipātehi, rujā chanavutīhipi.</gatha>
    <hangnum nr="25"/>
    <gatha type="1"> Bahūna mupakārehi, annodakādikehipi;</gatha>
    <gatha type="last">Marissaṃ pīḷito niccaṃ, nirujjheyyāyu ajjavā.</gatha>
    <hangnum nr="26"/>
    <gatha type="1"> Bahvāvudhe  visajjeti, nilleṇaṃ maccuniddayo;</gatha>
    <gatha type="last">Vasantaṃ bhavasaṅgāme, namutto koci āvudhā;</gatha>
    <hangnum nr="27"/>
    <gatha type="1"> Mahabbalā mahāpaññā, mahiddhikā mahaddhanā;</gatha>
    <gatha type="last">Namuttā sammāsambuddho, sabbalokādhipo api;</gatha>
    <hangnum nr="28"/>
    <gatha type="1"> Mayā  samā navā vuddhā, tadāvudhehi te matā;</gatha>
    <gatha type="last">Tathā hampi marissāmi, leṇaṃ puññaṃva me kataṃ.</gatha>
    <hangnum nr="29"/>
    <gatha type="1"> Pathabyāpādayo dhātthū,</gatha>
    <gatha type="2">Āhārā bhojanādayo;</gatha>
    <gatha type="3">Sītuṇha mutunāmetaṃ,</gatha>
    <gatha type="last">Dosā pittasemhānilā.</gatha>
    <hangnum nr="30"/>
    <gatha type="1"> Dhātvāhāru  tudosānaṃ, samatte vāyu tiṭṭhati;</gatha>
    <gatha type="last">Visame taṅkhaṇaññeva, chejja mappaṃ parādhinaṃ.</gatha>
    <hangnum nr="31"/>
    <gatha type="1"> Dhātvā hārutu dosānaṃ, visamā svepyakallako;</gatha>
    <gatha type="last">Ussāhe kallakāleva, kiṃkareyyaakallako;</gatha>
    <hangnum nr="32"/>
    <gatha type="1"> Uppajjeyyuṃ  rujā svepi, asāto dukkhamā kharā;</gatha>
    <gatha type="last">Puretaraṃva ārabbhe, māpacchā anutāpanaṃ.</gatha>
    <hangnum nr="33"/>
    <gatha type="1"> Sattānaṃ  nīcakammānaṃ, saraṇopi bhayaṅkaro;</gatha>
    <gatha type="last">Nīcānīcaṃ najānāmi, maraṇāsannatampica.</gatha>
    <hangnum nr="34"/>
    <gatha type="1"> Kamma pīḷita sattānaṃ, taṅkhaṇampi bhayubbhavo;</gatha>
    <gatha type="last">Mareyya majjavā svevā, nayuttova pamajjituṃ.</gatha>
    <hangnum nr="35"/>
    <gatha type="1"> Puññakkhīṇā pajā khippaṃ, ahetunāpi nassaye;</gatha>
    <gatha type="last">Suddhacitto marissāmi, na kiliṭṭhena cetasā.</gatha>
    <hangnum nr="36"/>
    <gatha type="1"> Upacchedāpi  me santi, bhavābhavacitā bahū;</gatha>
    <gatha type="last">Chejjaṃ tehāyu ajjāpi, sādhvāsumārabhe mataṃ;</gatha>
    <hangnum nr="37"/>
    <gatha type="1"> Kammā parādha sattānaṃ, vināse paccupaṭṭhite;</gatha>
    <gatha type="last">Anayo nayarūpena, buddhimākamya tiṭṭhati.</gatha>
    <hangnum nr="38"/>
    <gatha type="1"> Maraṇāsanna  taññeva, cinteyya paññavā sato;</gatha>
    <gatha type="last">Evaṃ cintayanto santo, napāpaṃ kattu mussahe.</gatha>
    <hangnum nr="39"/>
    <gatha type="1"> Maraṇāsanna taññeva, cinteyya buddhasāvako;</gatha>
    <gatha type="last">Evaṃ cintayanto santo, kadācipi anuṇṇato.</gatha>
    <hangnum nr="40"/>
    <gatha type="1"> Addhāga  maraṇaṃ pañño, puretaraṃva cintaye;</gatha>
    <gatha type="last">Kare kātabba kammañca, evaṃ so nānusocati.</gatha>
    <hangnum nr="41"/>
    <gatha type="1"> Maraṇāsanna saññī so, appamatto vicakkhaṇo;</gatha>
    <gatha type="last">Pattepi maraṇe kāle, na sammuḷho nasokavā.</gatha>
    <hangnum nr="42"/>
    <gatha type="1"> Maraṇā  sannasaññī so, sodheti attano malaṃ;</gatha>
    <gatha type="last">Nimmalena cuto bhikkhu, natvevā pāya gāmiko.</gatha>
    <hangnum nr="43"/>
    <gatha type="1"> Sati āsanna maraṇe,</gatha>
    <gatha type="2">Dūrasaññī pamāda vā;</gatha>
    <gatha type="3">Yo karoti akātabbaṃ,</gatha>
    <gatha type="last">Tadā so atisocati.</gatha>
    <hangnum nr="44"/>
    <gatha type="1"> Sati  āsannamaraṇe, dūrasaññī pamādavā;</gatha>
    <gatha type="last">Ākiṇṇo pāpadhammehi, pajjhāyi dummano tadā.</gatha>
    <hangnum nr="45"/>
    <gatha type="1"> Sati āsanna maraṇe, duṭṭho dosoti thaddhavā;</gatha>
    <gatha type="last">Abhinandati sādeti, tadāso atidukkhito.</gatha>
    <hangnum nr="46"/>
    <gatha type="1"> Sati  āsannamaraṇe, tuvaṭaṃ na cikicchati;</gatha>
    <gatha type="last">Sañciccāpatti māpanno, tadā so paridevati.</gatha>
    <hangnum nr="47"/>
    <gatha type="1"> Sati āsanna maraṇe, gihīhi navakehica;</gatha>
    <gatha type="last">Saṃsaṭṭho na nulomehi, svativassu mukho tadā.</gatha>
    <hangnum nr="48"/>
    <gatha type="1"> Sati  āsanna maraṇe, kuhako kuladūsako;</gatha>
    <gatha type="last">Micchājīva samāpanno, dunnimittova so cuto.</gatha>
    <hangnum nr="49"/>
    <gatha type="1"> Sasokī  sahanandīca, dukkhe dukkho sukhe sukho;</gatha>
    <gatha type="last">Gihikammesu ussukko, passaṃ gijjhakūṭaṃ cuto.</gatha>
    <hangnum nr="50"/>
    <gatha type="1"> Marissanti anāvajja, kilesātura pīḷito;</gatha>
    <gatha type="last">Kimikhajjavaṇo sāva, bhanto kiṃ sugatiṃ vaje.</gatha>
    <hangnum nr="51"/>
    <gatha type="1"> Marissanti  anāvajja, dhuradvayaṃ na pūrati;</gatha>
    <gatha type="last">Ganthaṃ vipassanaṃ tandī, kāruññoyeva so cuto.</gatha>
    <hangnum nr="52"/>
    <gatha type="1"> Marissanti anāvajja, kilesānaṃ vasānugo;</gatha>
    <gatha type="last">Sambuddhā-ṇaṃ vītikkanto, kāruñño natthi tassamo.</gatha>
    <hangnum nr="53"/>
    <gatha type="1"> Marissanti  anāvajjaṃ, dhanamesī adhammato;</gatha>
    <gatha type="last">Puññe cintāpi nuppajji, nirayaṃ so manaṃ gato.</gatha>
    <hangnum nr="54"/>
    <gatha type="1"> Mareyyanti anāvajjaṃ, dhanaṃ cini adhammato;</gatha>
    <gatha type="last">Citaṃ citaṃ ihevetaṃ, tasmiṃgiddho sa pettiko.</gatha>
    <hangnum nr="55"/>
    <gatha type="1"> Atthā  gehe nivattante, susāne mittabandhavā;</gatha>
    <gatha type="last">Sukataṃ dukkataṃ kammaṃ, gacchanta manugacchati.</gatha>
    <hangnum nr="56"/>
    <gatha type="1"> Mareyyanti anāvajjaṃ, ihatthaṃ vā nuyuñjati;</gatha>
    <gatha type="last">Samparāya manapekkho, sujuṃ vā pāyagāmiko.</gatha>
    <hangnum nr="57"/>
    <gatha type="1"> Mareyyanti  samāvajja, dhammato dhana mesati;</gatha>
    <gatha type="last">Puññakārī suladdhena, maraṇepi sa modati.</gatha>
    <hangnum nr="58"/>
    <gatha type="1"> Pañcasīla sadārakkho, yathābalañca dāyako;</gatha>
    <gatha type="last">Kāle uposathāvāso, so niccaṃ sugatiṃ vajje.</gatha>
    <hangnum nr="59"/>
    <gatha type="1"> Dhovāpattimalaṃ  khippaṃ, maccu addhā gamissati;</gatha>
    <gatha type="last">Micchāvitakka mucchijja, kara kātabbabhāvanaṃ.</gatha>
    <hangnum nr="60"/>
    <gatha type="1"> Atikkantā bahū ratyo, khepetvā mama jīvitaṃ;</gatha>
    <gatha type="last">Mandāyunā pamādena, yutto viharituṃ kathaṃ.</gatha>
    <hangnum nr="61"/>
    <gatha type="1"> Hāsantaṃ  nandi mattānaṃ, maccusandhīhi tacchaye;</gatha>
    <gatha type="last">Kucchi meyyacuto ajja, ko hāsananditabbako.</gatha>
    <hangnum nr="62"/>
    <gatha type="1"> Maccusenāvudhā saṅkhyā, maraṇābhimukho ahaṃ;</gatha>
    <gatha type="last">Accāyitabba kālo yaṃ, ikkhitabba mudikkhatu.</gatha>
    <hangnum nr="63"/>
    <gatha type="1"> Puremarāmi  daṭṭhabbaṃ,</gatha>
    <gatha type="2">Dakkheyyaṃ maccu essati;</gatha>
    <gatha type="3">Accāyitabba kālo yaṃ,</gatha>
    <gatha type="last">Nokāso hāsatuṭṭhiyā.</gatha>
    <hangnum nr="64"/>
    <gatha type="1"> Ākiṇṇamaccusenānaṃ , ajja svevā vināsinaṃ;</gatha>
    <gatha type="last">Addhā pahāya gāmīnaṃ, kiṃ pamāda vihārinā.</gatha>
    <hangnum nr="65"/>
    <gatha type="1"> Khaṇamattova paccakkho, ajja svevā atissati;</gatha>
    <gatha type="last">Samparāyo atidīgho, paramparo anantiko.</gatha>
    <hangnum nr="66"/>
    <gatha type="1"> Khaṇamattova  paccakkho, maccunā taṃ jahissati;</gatha>
    <gatha type="last">Pahāya gamanīye-smiṃ, mahussāho niratthako.</gatha>
    <hangnum nr="67"/>
    <gatha type="1"> Samparāyo atidīgho, apātheyye suduttaro;</gatha>
    <gatha type="last">Mahussāhena kātabbo, tadattho dīghadassinā.</gatha>
    <hangnum nr="68"/>
    <gatha type="1"> Saddhā  bandhatu pātheyyaṃ, tadesanaṃ iheva hi;</gatha>
    <gatha type="last">Bhavantare nalabbheyya, apātheyya tidukkhito.</gatha>
    <hangnum nr="69"/>
    <gatha type="1"> Saṃsāra taraṇatthāya, maholumpāni bandhatha;</gatha>
    <gatha type="last">Bhāvanā dāna sīlehi, tivittiṇṇo bhavaṇṇavo.</gatha>
    <hangnum nr="70"/>
    <gatha type="1"> Bhuñjaṃ  bhuñjaṃ janaṃ kāme,</gatha>
    <gatha type="2">Kālākālā-budhontako;</gatha>
    <gatha type="3">Kantekanteti maṃsāso,</gatha>
    <gatha type="last">Pivaṃpivaṃva kaṃ migaṃ.</gatha>
    <hangnum nr="71"/>
    <gatha type="1"> Kāme kāmesanāyeyya,</gatha>
    <gatha type="2">Kālokālo mateṭṭhiyā;</gatha>
    <gatha type="3">Pūre pūretabbaṃ dhammaṃ,</gatha>
    <gatha type="last">Addhā addhāna saṃsaraṃ.</gatha>
    <hangnum nr="72"/>
    <gatha type="1"> Mareyyanti  anubbiggo, pāpakaṃ kattumussahe;</gatha>
    <gatha type="last">Kareyya hāsanandiñca, cāpallañca pamāda vā.</gatha>
    <hangnum nr="73"/>
    <gatha type="1"> Mareyyamiti  saṃviggo, leṇameva gavesati;</gatha>
    <gatha type="last">Na hāsi nevanandīca, na cāpallo kadācipi.</gatha>
    <hangnum nr="74"/>
    <gatha type="1"> Accuṭṭhita rujaggīhi, accāyāse bhayānake;</gatha>
    <gatha type="last">Nosadhe maraṇāsanne, katapuññaṃva sāta-daṃ.</gatha>
    <hangnum nr="75"/>
    <gatha type="1"> Ñātisaṅghā  viyojentā, maraṇanta bhusāturā;</gatha>
    <gatha type="last">Sabbaṃ pahāya gantāpi, nanditabbāni puññino.</gatha>
    <hangnum nr="76"/>
    <gatha type="1"> Passantā sunimittāni, pākaṭāni sakammunā;</gatha>
    <gatha type="last">Sukhanti maraṇe kāle, numodantā katānica.</gatha>
    <hangnum nr="77"/>
    <gatha type="1"> Sāta-dātāni  puññāni, evaṃ mahabbhaye api;</gatha>
    <gatha type="last">Sugatiṃ lahunetāni, kātabbāni puretaraṃ.</gatha>
    <hangnum nr="78"/>
    <gatha type="1"> Devadūte  pakāsetvā, yamapuṭṭho sayaṃkataṃ;</gatha>
    <gatha type="last">Puññaṃ sarati ce satto, tadeva sugatiṃ vaje.</gatha>
    <hangnum nr="79"/>
    <gatha type="1"> Pāpa  kaḍḍhampi niraye, manaṃ dukkhagataṃ pajaṃ;</gatha>
    <gatha type="last">Dukkhā moceti yaṃpuññaṃ, sadā kātabbameva taṃ.</gatha>
    <hangnum nr="80"/>
    <gatha type="1"> Pahāyakaṃva puññañhi, pahātabbaṃva pāpakaṃ;</gatha>
    <gatha type="last">Taṃ padīpandhakāraṃva, dvayaṃ otvā khukaṃ viya.</gatha>
    <hangnum nr="81"/>
    <gatha type="1"> Ñātisaṅghā  viyojentā, maraṇanta bhusāturā;</gatha>
    <gatha type="last">Sabbaṃ pahāya gantāro, bhayānakāni pāpino.</gatha>
    <hangnum nr="82"/>
    <gatha type="1"> Passantā dunnimittāni, pākaṭāni sakammunā;</gatha>
    <gatha type="last">Maraṇe atidukkhanti, nutāpentā katānica.</gatha>
    <hangnum nr="83"/>
    <gatha type="1"> Paṭipīḷāni  pāpāni, evaṃ mahabbhaye sati;</gatha>
    <gatha type="last">Duggatiṃ lahunetāni, yuttova parivajjituṃ.</gatha>
    <hangnum nr="84"/>
    <gatha type="1"> Devadūte  pakāsetvā, yamarājena pucchito;</gatha>
    <gatha type="last">Pamādassanti cikkhanto, mahaggimhi turaṃ pati.</gatha>
    <hangnum nr="85"/>
    <gatha type="1"> Puññaṃ akarivā māvā, yamarājinda pucchito;</gatha>
    <gatha type="last">Pamādassanti cikkhanto, mahādukkhaṃ turaṃ gami.</gatha>
    <hangnum nr="86"/>
    <gatha type="1"> Pāpaṃ  akarivā māvā, pucchito yamasāminā;</gatha>
    <gatha type="last">Pamādassanti cikkhanto, tattaṃ guḷaṃ turaṃ gili.</gatha>
    <hangnum nr="87"/>
    <gatha type="1"> Jātamattā tijiṇṇāca, āturāca matā vudhā;</gatha>
    <gatha type="last">Devadūte ime pañca, disvā saṃviggataṃ vaje.</gatha>
    <hangnum nr="88"/>
    <gatha type="1"> Coditā  devadūtehi, ye pamajjanti mānavā;</gatha>
    <gatha type="last">Te dīgharattaṃ socanti, hina kāyū pagānarā.</gatha>
    <hangnum nr="89"/>
    <gatha type="1"> Dhuradvaya  manārabbha, gihikammādike rato;</gatha>
    <gatha type="last">Kathaṃ gijjhakūṭaṃ sesaṃ, petāvāsaṃ atissati.</gatha>
    <hangnum nr="90"/>
    <gatha type="1"> Pariyatti masikkhanto,</gatha>
    <gatha type="2">Nāraddho paṭipattiyaṃ;</gatha>
    <gatha type="3">Alaso dubbitakko so,</gatha>
    <gatha type="last">Kiṃ taṃselaṃ atissati.</gatha>
    <hangnum nr="92"/>
    <gatha type="1"> Mocanatthāya  pabbajja, saṃkiliṭṭhā pamādino;</gatha>
    <gatha type="last">Sugatyāpica te bhaṭṭhā, atidūrāva muttito.</gatha>
    <hangnum nr="93"/>
    <gatha type="1"> Sīdanteva  jale khittā, silā mahāva khuddakā;</gatha>
    <gatha type="last">Patanti khuddakenāpi, apāyaṃ pāpa kammunā.</gatha>
    <hangnum nr="94"/>
    <gatha type="1"> Patantā khuddakeneva, bahūhi puna pīḷitā;</gatha>
    <gatha type="last">Mokkhokāsaṃ navindanti, pāpaṃ khuddampi nācare.</gatha>
    <hangnum nr="95"/>
    <gatha type="1"> Jegucchitthūdarāgamma , punāpi tattha niccagū;</gatha>
    <gatha type="last">Dukkhāti dukkha saṃkiṇṇo, haṭṭhuṃ tuṭṭhuṃ nasakkuṇe.</gatha>
    <hangnum nr="96"/>
    <gatha type="1"> Atibyāpiguṇo  puñño,</gatha>
    <gatha type="2">Mahāyaso sirindharo;</gatha>
    <gatha type="3">Kucchiyaṃ retasi vāso,</gatha>
    <gatha type="last">Atīva lajjitabbako.</gatha>
    <hangnum nr="97"/>
    <gatha type="1"> Maccudukkhaṃ khaṇaṃyeva, atidukkhaṃ taduttari;</gatha>
    <gatha type="last">Mātugāmudare sandhi, patiṭṭhānaṃ bhayānakaṃ.</gatha>
    <hangnum nr="98"/>
    <gatha type="1"> Maccudukkhaṃ  khaṇaṃyeva, atidukkhaṃ cirattanaṃ;</gatha>
    <gatha type="last">Āma pakkantare sandhi, patiṭṭhānaṃ bhayānakaṃ.</gatha>
    <hangnum nr="99"/>
    <gatha type="1"> Duggatyaṃṭhātu taṃdukkhaṃ, suṇa uccakuleapi;</gatha>
    <gatha type="last">Kucchiyaṃ atisambādhe, jalābumhi jigucchite.</gatha>
    <hangnum nr="100"/>
    <gatha type="1"> Miḷha semhādi saṃkiṇṇe, ati duggandha vāsite;</gatha>
    <gatha type="last">Gūthakūpe kimīviya, tamejā mūlakammato.</gatha>
    <hangnum nr="101"/>
    <gatha type="1"> Paramāṇukāyo ṭhāti, dukkhī nerayiko viya;</gatha>
    <gatha type="last">Dhuvāturo sukhāmisso, āma pakkāsayantare;</gatha>
    <hangnum nr="102"/>
    <gatha type="1"> Vedanaṭṭova saṃvaḍḍho, acittoviya niccalo;</gatha>
    <gatha type="last">Dasamāsantare kacce, bahū maranti pāṇino.</gatha>
    <hangnum nr="103"/>
    <gatha type="1"> Paripakko  pamuñcho so,</gatha>
    <gatha type="2">Atisambādha yonito;</gatha>
    <gatha type="3">Malākiṇṇena gattena,</gatha>
    <gatha type="last">Accāyāso vijāyati.</gatha>
    <hangnum nr="104"/>
    <gatha type="1"> Evaṃ  maccuñca sandhiñca, vijāyanañca bheravaṃ;</gatha>
    <gatha type="last">Passaṃ nibbindanto santo, virajjeyya bhavanduke.</gatha>
    <hangnum nr="105"/>
    <gatha type="1"> Evaṃ maccuñca sandiñca, anussara mabhiṇhaso;</gatha>
    <gatha type="last">Rājaseṭṭhi bhavādimpi, naiccheyya tadanvitaṃ.</gatha>
    <hangnum nr="106"/>
    <gatha type="1"> Bhave  dukkha macintetvā, bhavāsāya pavattitaṃ;</gatha>
    <gatha type="last">Puññaṃ punappunaṃ deti, sandhiṃ na nibbutiṃ varaṃ.</gatha>
    <hangnum nr="107"/>
    <gatha type="1"> Bhave dukkhaṃ vibhāyitvā, nibbindena pavattitaṃ;</gatha>
    <gatha type="last">Puññaṃ bhava matikkamma, nibbānaṃ deti nibbutiṃ.</gatha>
    <hangnum nr="108"/>
    <gatha type="1"> Bhave  dukkhaṃ saritvāna, maccusandhi sayādikaṃ;</gatha>
    <gatha type="last">Tibhavesu virajjeyyā, ditta geheva sāmiko.</gatha>
    <hangnum nr="109"/>
    <gatha type="1"> Santo puññāni karonto, sandhidukkha manussaraṃ;</gatha>
    <gatha type="last">Nibbinda yutta cittena, vajjeyya bhavasāta to.</gatha>
    <hangnum nr="110"/>
    <gatha type="1"> Puñña  nibbatta ṭhānepi, jegucche sandhisambhavo;</gatha>
    <gatha type="last">Bhava sāta vasā tasmā, dhīro taṃ lagganaṃ caje.</gatha>
  </text>
</tree>
