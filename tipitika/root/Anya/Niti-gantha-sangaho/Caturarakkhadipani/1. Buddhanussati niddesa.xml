<?xml version='1.0' encoding='UTF-8'?>
<tree text="1. Buddh&#x101;nussati niddesa" target="text">
  <text>
    <hangnum nr="1"/>
    <gatha type="1"> Arahaṃ  sammāsambuddho, vijjakkhi caraṇappado;</gatha>
    <gatha type="last">Sugato sugado satthā, sabbaññū bhagavādamo.</gatha>
    <hangnum nr="2"/>
    <gatha type="1"> Ārakattārihantattā , pāpākārakatoraho;</gatha>
    <gatha type="last">Hata cakkārato pūjā, rahattā cārahaṃ name.</gatha>
    <hangnum nr="3"/>
    <gatha type="1"> Samutte  jiya gihīnaṃ, anupubbikatho jino;</gatha>
    <gatha type="last">Adāsi paramaṃ tuṭṭhiṃ, saccāni dassayaṃ divā.</gatha>
    <hangnum nr="4"/>
    <gatha type="1"> Bhikkhūnaṃ  paṭhame yāme, pāyesi amatāgadaṃ;</gatha>
    <gatha type="last">Jātikhettāga devānaṃ, kaṅkhacchedo sa majjhime;</gatha>
    <hangnum nr="5"/>
    <gatha type="1"> Ādo phalasukhaṃ vedi, majjhe seyya makā jino;</gatha>
    <gatha type="last">Veneyyo lokanaṃ ante, pacchimepi tidhā kate.</gatha>
    <hangnum nr="6"/>
    <gatha type="1"> Khedaṃ  agaṇayaṃ nātho, pañca buddhakataṃ vahaṃ;</gatha>
    <gatha type="last">Satthasiddho paratthaṃva, byāvaṭo sumahādayo.</gatha>
    <hangnum nr="7"/>
    <gatha type="1"> Caṅkamitvā nisīditvā, rattiṃdivañca jhāyituṃ;</gatha>
    <gatha type="last">Supituṃ majjhayāmeva, buddho bhikkhūna movadi.</gatha>
    <hangnum nr="8"/>
    <gatha type="1"> Nāla  mālasituṃ tassa, mahāvīrassa sāsane;</gatha>
    <gatha type="last">Pamādāya munindassa, kataññū sādhu sammato.</gatha>
    <hangnum nr="9"/>
    <gatha type="1"> Anaññātassa ñātāya, apattassaca pattiyā;</gatha>
    <gatha type="last">Ārabhetuṃva no yutto, appamatto rahogato.</gatha>
    <hangnum nr="10"/>
    <gatha type="1"> Ārabbhatha  nikkamatha, yuñjatha buddhasāsane;</gatha>
    <gatha type="last">Dhunātha maccuno senaṃ, naḷāgāraṃva kuñjaro.</gatha>
    <hangnum nr="11"/>
    <gatha type="1"> Yo  imasmiṃ dhammavinaye, appamatto vihissati;</gatha>
    <gatha type="last">Pahāya jāti saṃsāraṃ, dukkhassantaṃ karissati;</gatha>
    <hangnum nr="12"/>
    <gatha type="1"> Iti  uyyojanaṃ mhākaṃ, muttassa muttiyā saraṃ;</gatha>
    <gatha type="last">Nayuttova pamādāya, mahādayassa satthuno.</gatha>
    <hangnum nr="13"/>
    <gatha type="1"> Suttena dubbitakkena, akicca karaṇenavā;</gatha>
    <gatha type="last">Mogha kālakkhayo mando, dukkhassantaṃ kathaṃkare.</gatha>
    <hangnum nr="14"/>
    <gatha type="1"> Ākāsaṃ  cakkavāḷañca, sattā buddhaguṇā pica;</gatha>
    <gatha type="last">Anantānāma cattāro, paricchedo navijjati.</gatha>
    <hangnum nr="15"/>
    <gatha type="1"> Yathāpi nabha mākāsaṃ, aṅgularajjuyaṭṭhibhi;</gatha>
    <gatha type="last">Minetuṃ neva sakkoti, evaṃ kenaci tagguṇaṃ.</gatha>
  </text>
</tree>
