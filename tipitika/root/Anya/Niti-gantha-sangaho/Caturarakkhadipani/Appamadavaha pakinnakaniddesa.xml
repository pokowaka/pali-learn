<?xml version='1.0' encoding='UTF-8'?>
<tree text="Appam&#x101;d&#x101;vaha paki&#x1E47;&#x1E47;akaniddesa" target="text">
  <text>
    <hangnum nr="1"/>
    <gatha type="1"> Saṃvijjanti  dha lokasmiṃ,</gatha>
    <gatha type="2">Bahū jīvitakappanā;</gatha>
    <gatha type="3">Gahetvā patta muñcho yo,</gatha>
    <gatha type="last">Jīvikānaṃ sa lāmako.</gatha>
    <hangnum nr="2"/>
    <gatha type="1"> Sukulāca tadupagā, kāmabhogā napekkhino;</gatha>
    <gatha type="last">Na bhayaṭṭā na iṇaṭṭā, neva ājīva kāraṇā.</gatha>
    <hangnum nr="3"/>
    <gatha type="1"> Nālaṃva  gihinā brahma, cariyāya akhaṇḍitaṃ;</gatha>
    <gatha type="last">Gharāvāso tisambādho, pabbajjāva nirālayā.</gatha>
    <hangnum nr="4"/>
    <gatha type="1"> Bhavapaṅkā  pamuccāma, tivittiṇṇā bhayānakā;</gatha>
    <gatha type="last">Paṭipatti yimāyāti, katvā tadupagā ime.</gatha>
    <hangnum nr="5"/>
    <gatha type="1"> Uttiṭṭhe nappamajjeyya, dhammaṃ caritaṃ sucare;</gatha>
    <gatha type="last">Dhammacārī sukhaṃseti, asmiṃloke paramhica.</gatha>
    <hangnum nr="6"/>
    <gatha type="1"> Svāgatā  vata tebhikkhū, pattā sambuddhaputta taṃ;</gatha>
    <gatha type="last">Gihi bandhana pucchijja, sukhitā sāsane ratā.</gatha>
    <hangnum nr="7"/>
    <gatha type="1"> Katapuñña visesāva, ete suladdha dullabhā;</gatha>
    <gatha type="last">Chaṭṭetvāpi mahārajjaṃ, nedisaṃ laddha maññadā.</gatha>
    <hangnum nr="8"/>
    <gatha type="1"> Svāgatā  sugatī hontu, māduggatī pamādino;</gatha>
    <gatha type="last">Dussīlā ce gamissanti, apāyaṃ tibhayānakaṃ.</gatha>
    <hangnum nr="9"/>
    <gatha type="1"> Gihibhogā  parīhinno, sāmaññattañca dūbhato;</gatha>
    <gatha type="last">Paridhaṃsamāno pakireti, chavālātaṃva nassati.</gatha>
    <hangnum nr="10"/>
    <gatha type="1"> Kuso yathā duggahito, hatthamevā nukantati;</gatha>
    <gatha type="last">Sāmaññaṃ dupparāmaṭṭhaṃ, nirayā yupa kaḍḍhati.</gatha>
    <hangnum nr="11"/>
    <gatha type="1"> Yaṃkiñci  sithilaṃ kammaṃ, saṃkiliṭṭhañca yaṃkataṃ;</gatha>
    <gatha type="last">Saṅkassaraṃ brahmacariyaṃ, nataṃhoti mahapphalaṃ.</gatha>
    <hangnum nr="12"/>
    <gatha type="1"> Kariyāce kariyā venaṃ, daḷhamenaṃ parakkame;</gatha>
    <gatha type="last">Sithilohi paribbajo, bhiyyo ākirate rajaṃ.</gatha>
    <hangnum nr="13"/>
    <gatha type="1"> Iti  vuttaṃ munindena, nussaraṃ ani vattito;</gatha>
    <gatha type="last">Sadā alina cittena, careyya buddhasāvako.</gatha>
    <hangnum nr="14"/>
    <gatha type="1"> Rāgaṃ asubhacintāya, dosaṃ mettāya vāraye;</gatha>
    <gatha type="last">Maraṇena dhajaṃmānaṃ, sambuddhe tikkha saddhiko.</gatha>
    <hangnum nr="15"/>
    <gatha type="1"> Asubhā kāmavitakkaṃ, mettā byāpāda takkitaṃ;</gatha>
    <gatha type="last">Vihiṃsaṃ karuṇāyeva, nivāreyya sadāsato.</gatha>
    <hangnum nr="16"/>
    <gatha type="1"> Buddhāṇatti  sadātīto, micchāvitakka pīḷito;</gatha>
    <gatha type="last">Pāpadhammehi saṃkiṇṇo, soniccāpāya gāmiko.</gatha>
    <hangnum nr="17"/>
    <gatha type="1"> Dhovitvā pattimalāni, punātikkama saṃvuto;</gatha>
    <gatha type="last">Micchāvitakka sañchedī, dūro apāya gāmito.</gatha>
    <hangnum nr="18"/>
    <gatha type="1"> Khīṇāsavatta  buddhattaṃ, niyyānika ntarā yikaṃ;</gatha>
    <gatha type="last">Sīhanādaṃ catuṭṭhāne, vesārajjo jino nadi.</gatha>
    <hangnum nr="19"/>
    <gatha type="1"> Sīlaṃ  niyyānikaṃ nāma, āpatti antarāyikaṃ;</gatha>
    <gatha type="last">Antarāya manāpajja, niyyāneva patiṭṭhatu.</gatha>
    <hangnum nr="20"/>
    <gatha type="1"> Niyyānikāca  asubhā, subhasaññā ntarāyikā;</gatha>
    <gatha type="last">Antarāya manāpajja, niyyāneva patiṭṭhatu.</gatha>
    <hangnum nr="21"/>
    <gatha type="1"> Nānāpatti  pakiṇṇopi, pārājikā vasesako;</gatha>
    <gatha type="last">So mityatta paṇīdhīhi, lajjīyeva visodhako.</gatha>
    <hangnum nr="22"/>
    <gatha type="1"> Alajjīkamma kiṇṇopi,</gatha>
    <gatha type="2">Saṃvejetvā sumittiko;</gatha>
    <gatha type="3">Lajjīyeva visodhento,</gatha>
    <gatha type="last">Matakova asodhako.</gatha>
    <hangnum nr="23"/>
    <gatha type="1"> Yo  pubbeva pamajjitvā, pacchāso nappamajjati;</gatha>
    <gatha type="last">Somaṃ lokaṃ pabhāseti, abbhāmuttovacandimā.</gatha>
    <hangnum nr="24"/>
    <gatha type="1"> Dhuraṃkatvā  dhipatayo, yo puññesu parakkame;</gatha>
    <gatha type="last">Tassa niyyānikaṃ kammaṃ, kiṃnāmakaṃ nasijjhate.</gatha>
    <hangnum nr="25"/>
    <gatha type="1"> Paccate  munino bhattaṃ, thokaṃthokaṃ ghareghare;</gatha>
    <gatha type="last">Piṇḍikāyeva jīvantu, māpajjantu anesanaṃ.</gatha>
    <hangnum nr="26"/>
    <gatha type="1"> Dhoveyyā pattimagāni, vuṭṭhāna desanambuhi;</gatha>
    <gatha type="last">Saṃvarissanti cittena, sīlaṃ dhotassa nimmalaṃ.</gatha>
    <hangnum nr="27"/>
    <gatha type="1"> Buddhāṇātikkamāpatti , niggahe rāgadosake;</gatha>
    <gatha type="last">Natthi sañcicca āpatti, lajīva so pavuccati.</gatha>
    <hangnum nr="28"/>
    <gatha type="1"> Vāṇijja kasikādīhi, nāhāreṭṭhi dhasāsane;</gatha>
    <gatha type="last">Dhura dvayaṃva kiccaṃ taṃ, nāññakiccehi hāpaye.</gatha>
    <hangnum nr="29"/>
    <gatha type="1"> Niggaṇheyya  sakaṃcittaṃ, kiṭṭhādiṃ viya duppasuṃ;</gatha>
    <gatha type="last">Satimā sampajānoca, care sabbiriyāpathe.</gatha>
    <hangnum nr="30"/>
    <gatha type="1"> Yathā  thambhe nibandheyya, vacchaṃ damaṃ naro idha;</gatha>
    <gatha type="last">Bandheyyevaṃ sakaṃcittaṃ, satiyā rammaṇe daḷhaṃ.</gatha>
    <hangnum nr="31"/>
    <gatha type="1"> Adhisīlādhicittānaṃ, adhipaññāya sikkhanaṃ;</gatha>
    <gatha type="last">Bhikkhu kiccattayaṃ etaṃ, karontova subhikkhuko.</gatha>
    <hangnum nr="32"/>
    <gatha type="1"> Pañcāṭṭha  dasa sīlāni, nādhisīlaṃ taduttari;</gatha>
    <gatha type="last">Pātimokkhaṃ adhisīlaṃ, pabbatā dhika meruva.</gatha>
    <hangnum nr="33"/>
    <gatha type="1"> Pātimokkhaṃ  visodhento, appeva jīvitaṃ jahe;</gatha>
    <gatha type="last">Paññattaṃ lokanāthena, nabhinde sīlasaṃvaraṃ.</gatha>
    <hangnum nr="34"/>
    <gatha type="1"> Sīlenā tikkamaṃ thullaṃ, pariyuṭṭhaṃ samādhinā;</gatha>
    <gatha type="last">Paññāyā nusayaṃ saṇhaṃ, kilesaṃ bhikkhu bhindati.</gatha>
    <hangnum nr="35"/>
    <gatha type="1"> Sāsanassādi  sīlaṃva, majjhe tassa samādhiva;</gatha>
    <gatha type="last">Paññāva pariyosānaṃ, kalyāṇāva imetayo.</gatha>
    <hangnum nr="36"/>
    <gatha type="1"> Mahāpuññe  ṭhitaṃ sīlaṃ, samādhi appanā gataṃ;</gatha>
    <gatha type="last">Catumagga yutā paññā, etaṃ sikkhattayaṃ mataṃ.</gatha>
    <hangnum nr="37"/>
    <gatha type="1"> Sīlanalakkhaṇaṃ sīlaṃ, dussīlya dhaṃsanaṃ rasaṃ;</gatha>
    <gatha type="last">Hirottappa padaṭṭhānaṃ, suci paccupaṭṭhānakaṃ.</gatha>
    <hangnum nr="38"/>
    <gatha type="1"> Sasīlagutti  nāthoca, dunnigaho visārado;</gatha>
    <gatha type="last">Dhammaṭṭhītīti pañcete, guṇā venayike matā.</gatha>
    <hangnum nr="39"/>
    <gatha type="1"> Ādi  kalrāṇa saṃvedī, sīlamattaṭṭha bhikkhavo;</gatha>
    <gatha type="last">Uddhaṃ kalyāṇa lābhāya, alino anivattiko.</gatha>
    <hangnum nr="40"/>
    <gatha type="1"> Dhovitvā pattimalāni, vuṭṭhāna desana mbuhi;</gatha>
    <gatha type="last">Suddhasīle ṭhitoyeva, evaṃ cinteyya paññavā.</gatha>
    <hangnum nr="41"/>
    <gatha type="1"> Sampuddhorasa  puttāva, buddhurojā nussāvanā;</gatha>
    <gatha type="last">Sambhūtā pitu dāyādā, puttānāma sabhāvato.</gatha>
    <hangnum nr="42"/>
    <gatha type="1"> Khīraṃ pitvāva jīvanti, jātāpi idha puttakā;</gatha>
    <gatha type="last">Pariyatti jinakkhīraṃ, pitvāva jinaputtakā.</gatha>
    <hangnum nr="43"/>
    <gatha type="1"> Dāyoca  nāma buddhassa, dhammāmisa vasādvidhā;</gatha>
    <gatha type="last">Maggañāṇā dayo dhammo, cattāro paccayāmisā.</gatha>
    <hangnum nr="44"/>
    <gatha type="1"> Cira māmisa dāyādā, rājapūjādi gāhino;</gatha>
    <gatha type="last">Dāyā missaggahaṃ nicchi, saddhamma garuko jino.</gatha>
    <hangnum nr="45"/>
    <gatha type="1"> Lakkha  kappa catussaṅkhya, kālaṃ vicita niccitaṃ;</gatha>
    <gatha type="last">Dhammadāyaṃ navindamhā, buddhaputtāpi yemayaṃ.</gatha>
    <hangnum nr="46"/>
    <gatha type="1"> Buddhavārita dāyādā, saddhammadāya bāhirā;</gatha>
    <gatha type="last">Puttāpi satthudāsābhā, bhuttamattā hi dāsakā.</gatha>
    <hangnum nr="47"/>
    <gatha type="1"> Bhaddanta  rāhulasseva, dāyaṃ nopi adā jino;</gatha>
    <gatha type="last">Nādiyimhā pamādāya, taṃ dāyaṃ kusalantakaṃ.</gatha>
    <hangnum nr="48"/>
    <gatha type="1"> Dhammadāyādā mebhikkhave tumhebhavatha,</gatha>
    <gatha type="2">Māāmisa dāyādā;</gatha>
    <gatha type="3">Iti vuttaṃ munindena,</gatha>
    <gatha type="last">Sāvakesu dayāvatā.</gatha>
    <hangnum nr="49"/>
    <gatha type="1"> Imāya  buddhavācāya, buddhasantaka taṃ sare;</gatha>
    <gatha type="last">Dvinnaṃ āmisaa dāyāda, bhāvassaca nivāraṇaṃ.</gatha>
    <hangnum nr="50"/>
    <gatha type="1"> Rajje caṇḍālaputtāva, saddhammacakka vattino;</gatha>
    <gatha type="last">Puttā hontāpi dāyesmiṃ, nirāsā tiva ninditā.</gatha>
    <hangnum nr="51"/>
    <gatha type="1"> Micchājīva  samāpannā, accāsā paccayāmise;</gatha>
    <gatha type="last">Mahājānīya sampattā, moghakatvā tidullabhaṃ.</gatha>
    <hangnum nr="52"/>
    <gatha type="1"> Gihikāme  pahāyāgo, paravantosu laggito;</gatha>
    <gatha type="last">Gaṅgātiṇṇo taḷākamhi, nimuggovā tinindito.</gatha>
    <hangnum nr="53"/>
    <gatha type="1"> Cīvare  piṇḍapāteca, paccaye sayanāsane;</gatha>
    <gatha type="last">Etesu taṇha mākāsi, mālokaṃ punarāgami.</gatha>
    <hangnum nr="54"/>
    <gatha type="1"> Itivuttā nusārena, paccavekkhaṇa suddhiyā;</gatha>
    <gatha type="last">Āmisesu hane āsaṃ, puttamaṃsu pamaṃ saraṃ.</gatha>
    <hangnum nr="55"/>
    <gatha type="1"> Seyyo  ayoguḷo bhutto,</gatha>
    <gatha type="2">Tatto aggisikhūpamo;</gatha>
    <gatha type="3">Yañce bhuñjeyya dussīlo,</gatha>
    <gatha type="last">Raṭṭhapiṇḍaṃ asaññato.</gatha>
    <hangnum nr="56"/>
    <gatha type="1"> Itivuttaṃ  nucintento, vajje dussīla bhāvato;</gatha>
    <gatha type="last">Sīle ṭhitova bhuñjeyya, māditta guḷakaṃ gili.</gatha>
    <hangnum nr="57"/>
    <gatha type="1"> Annāna matho pānānaṃ,</gatha>
    <gatha type="2">Khādanīyāna mathopi vatthānaṃ;</gatha>
    <gatha type="3">Laddhāna sannidhiṃ kariyā,</gatha>
    <gatha type="last">Naca parittase tāni alabhamāno.</gatha>
    <hangnum nr="58"/>
    <gatha type="1"> Aññāhi  lābhupanisā, aññā nibbāna gāminī;</gatha>
    <gatha type="last">Sakkāraṃ nābhinandeyya, viveka manubrūhaye.</gatha>
    <hangnum nr="59"/>
    <gatha type="1"> Akatvā  āmise āsaṃ,</gatha>
    <gatha type="2">Saddhammeyeva āsiko;</gatha>
    <gatha type="3">Appamatto samāraddho,</gatha>
    <gatha type="last">Dhammadāyaṃ labhissati.</gatha>
    <hangnum nr="60"/>
    <gatha type="1"> Pariyattiṃ vinā seyyaṃ, nalabhanti budhāapi;</gatha>
    <gatha type="last">Seyyatthikova sikkheyya, neva pūjādi kāraṇā.</gatha>
    <hangnum nr="61"/>
    <gatha type="1"> Bhavanissaraṇatthaṃva , sikkhe nā laggadūpamo;</gatha>
    <gatha type="last">Tathūpamāya sikkhanto, apāyesu patissati.</gatha>
    <hangnum nr="62"/>
    <gatha type="1"> Sikkhitena amānatthaṃ, nasādhu mānathaddhiko;</gatha>
    <gatha type="last">Mudubhāvāya sikkhitvā, damento muduko bhave.</gatha>
    <hangnum nr="63"/>
    <gatha type="1"> Rāgaṃ  dosaṃ dhajaṃmānaṃ, sikkhantopi vivajjaye;</gatha>
    <gatha type="last">Daharāpi hi miyyanti, natthi vassaggato mataṃ.</gatha>
    <hangnum nr="64"/>
    <gatha type="1"> Saddhaṃtikkheyya buddhena, rāgaṃ asubha cintayā;</gatha>
    <gatha type="last">Maraṇena dhajaṃmānaṃ, dosaṃ mettāya vāraye.</gatha>
    <hangnum nr="65"/>
    <gatha type="1"> Etehi  caturakkhehi, ganthaṃ sikkheyya saṃ vuto;</gatha>
    <gatha type="last">Sikkhantassehi rakkhehi, nakoci saṃkilesiko.</gatha>
    <hangnum nr="66"/>
    <gatha type="1"> Buddhavācampi  sajjhāya, etepi manasīkara;</gatha>
    <gatha type="last">Vutto dhammavihārīti, ediso sāsane varo.</gatha>
    <hangnum nr="67"/>
    <gatha type="1"> Garūna mupadesena,</gatha>
    <gatha type="2">Caturakkho susīlavā;</gatha>
    <gatha type="3">Appassutopi pāsaṃso,</gatha>
    <gatha type="last">Bhiyyoyeva bahussuto.</gatha>
    <hangnum nr="68"/>
    <gatha type="1"> Sātaṃ  sevakkhaṇevappaṃ, taṃhetvā nantādukkhanti;</gatha>
    <gatha type="last">Dhīro āsaṃ hane kāme, khuradhāramadhūpame.</gatha>
    <hangnum nr="69"/>
    <gatha type="1"> Yodha kāme sukhaṃmaññi,</gatha>
    <gatha type="2">Na so dukkhā vimuccati;</gatha>
    <gatha type="3">Mātāhi byaggha manvento,</gatha>
    <gatha type="last">Vacho mutto kathaṃbhayā.</gatha>
    <hangnum nr="70"/>
    <gatha type="1"> Tiracchā  peta laddhabbe, nāsaṃ kāmasukhe kare;</gatha>
    <gatha type="last">Bhāyitabba sukhaṃ tañhi, tasmiṃ laggā mahātapā.</gatha>
    <hangnum nr="71"/>
    <gatha type="1"> Laddhā kāmasukhaṃ bālā, pamodanti napaṇḍitā;</gatha>
    <gatha type="last">Pasupakkhībhi laddhabbaṃ, anantadukkha kāraṇaṃ.</gatha>
    <hangnum nr="72"/>
    <gatha type="1"> Laddhā  dhammaratiṃviññū, modanti na apaṇḍitā;</gatha>
    <gatha type="last">Anoma satta paribhogaṃ, bhaganissaraṇāvahaṃ.</gatha>
    <hangnum nr="73"/>
    <gatha type="1"> Hīnakammaṃ  paṭicchannaṃ, kāmassādaṃ napatthaye;</gatha>
    <gatha type="last">Dhamme pītiñca pāmojjaṃ, pattheyya sādhusampato.</gatha>
    <hangnum nr="74"/>
    <gatha type="1"> Pariggaṇhanti yekāme, hiṃ santite tadatthikā;</gatha>
    <gatha type="last">Pariccattaṃ na hiṃ santi, muttaṃ vaṇṇenti sādhavo.</gatha>
    <hangnum nr="75"/>
    <gatha type="1"> Niccupakkamma  puṭṭhopi, kāyo verīvasā nugo;</gatha>
    <gatha type="last">Aciraṃyeva bhūsāyī, yuttova ta mupekkhituṃ.</gatha>
    <hangnum nr="76"/>
    <gatha type="1"> Rakkhitopi aguttova, kāyo bhayamukhe ṭhito;</gatha>
    <gatha type="last">Tasmā kāya mupekkhitvā, caredhamma machambhito.</gatha>
    <hangnum nr="77"/>
    <gatha type="1"> Puṭṭho  puṭṭhopi yaṃkāyo, bhuvi rogāsayīsayī;</gatha>
    <gatha type="last">Kataṃkataṃ mudhāto na, tadatthaṃ duccare care.</gatha>
    <hangnum nr="78"/>
    <gatha type="1"> Pāpaṃ  karoti yobālo,</gatha>
    <gatha type="2">Puṭṭhuṃ kāyaṃ tidubbharaṃ;</gatha>
    <gatha type="3">Bhūmyaṃ kāyaṃ ṭhapetvāna,</gatha>
    <gatha type="last">Anātho so apāyiko.</gatha>
    <hangnum nr="79"/>
    <gatha type="1"> Verīvasā nugaṃ kāyaṃ,</gatha>
    <gatha type="2">Bālo poseti duccaro;</gatha>
    <gatha type="3">Posento niraye pakko,</gatha>
    <gatha type="last">Kāyo bhūmyaṃ vikāragū.</gatha>
    <hangnum nr="80"/>
    <gatha type="1"> Pāpaṃ  mākara kāyatthaṃ, kāyo verī vasānugo;</gatha>
    <gatha type="last">Bhūmyaṃ sessati vekārī, pāpiko nirayaṃ gato.</gatha>
    <hangnum nr="81"/>
    <gatha type="1"> Amayhaṃ mayhasaññāya,</gatha>
    <gatha type="2">Kāyaṃ rogavasānugaṃ;</gatha>
    <gatha type="3">Posaṃ patto mahājāniṃ,</gatha>
    <gatha type="last">Nokāso dhamma mikkhituṃ.</gatha>
    <hangnum nr="82"/>
    <gatha type="1"> Kāyāpekkhāya  nokāso,</gatha>
    <gatha type="2">Dhammaṃ daṭṭhuṃ rahogato;</gatha>
    <gatha type="3">Upekkhāyeva okāso,</gatha>
    <gatha type="last">Dukkhitā mha apekkhayā.</gatha>
    <hangnum nr="83"/>
    <gatha type="1"> Citta  saṃsodhakā pakkā, kāyasaṃsodhakā navā;</gatha>
    <gatha type="last">Sodhe cittaṃva pakkatthaṃ, nakāyaṃ bhavabhīruko.</gatha>
    <hangnum nr="84"/>
    <gatha type="1"> Cittasaṅkharaṇaṃ  sādhu, taṃ saṅkhataṃ pabhassaraṃ;</gatha>
    <gatha type="last">Nasādhu kāyasaṅkhāro, saṅkhatopyasubhova so.</gatha>
    <hangnum nr="85"/>
    <gatha type="1"> Sabhāva malinaṃ kāyaṃ, nimmalāya kathaṃ kare;</gatha>
    <gatha type="last">Āgantumalinaṃ cittaṃ, sakkā kātuṃ sunimmalaṃ.</gatha>
    <hangnum nr="86"/>
    <gatha type="1"> Ādhibyādhi  parotāya, ajjasvevā vināsinā;</gatha>
    <gatha type="last">Kohināma sarīrāya, dhammāpetaṃ samācare.</gatha>
    <hangnum nr="87"/>
    <gatha type="1"> Sabhāvajegucchaṃ kāyaṃ, sobhetuṃnevasakkuṇe;</gatha>
    <gatha type="last">Cittaṃ vā laṅkataṃ sobhaṃ, sīlādi gandhavāsitaṃ.</gatha>
    <hangnum nr="88"/>
    <gatha type="1"> Sace  bhāyatha dukkhassa, sace vo dukkha mappiyaṃ;</gatha>
    <gatha type="last">Mākattha pāpakaṃ kammaṃ, āvivā yadivā raho.</gatha>
    <hangnum nr="89"/>
    <gatha type="1"> Kilesā gantumalaṃcittaṃ, pabhassara sabhāvikaṃ;</gatha>
    <gatha type="last">Tadāgantumalaṃ dhova, cittaṃ dhote pabhassaraṃ.</gatha>
    <hangnum nr="90"/>
    <gatha type="1"> Kilesā  gantumalaṃcittaṃ, upakkamena sodhaye;</gatha>
    <gatha type="last">Suvisuddha manāyeva, uttariṃsu bhavaṇṇavā.</gatha>
    <hangnum nr="91"/>
    <gatha type="1"> Kāye malamupekkhāya, citte malaṃva dhovatu;</gatha>
    <gatha type="last">Citte hi nimmalesanto, pūtikāyopi pūjito.</gatha>
    <hangnum nr="92"/>
    <gatha type="1"> Kāyarogaṃ  titikkhāya, cittarogaṃ cikicchatu;</gatha>
    <gatha type="last">Sukhito kāyarogīpi, citte nirāmaye sati.</gatha>
    <hangnum nr="93"/>
    <gatha type="1"> Kāyaroge bahū vejjā, buddhuttiva manogade;</gatha>
    <gatha type="last">Idhāpi kāyiko santo, anantāva manorujā.</gatha>
    <hangnum nr="94"/>
    <gatha type="1"> Sīsadaḍḍha  mupekkhāya, nibbātu rāgapāvakaṃ;</gatha>
    <gatha type="last">Khippaṃ asubha saññāya, niccadaḍḍhaṃ bhavebhave.</gatha>
    <hangnum nr="95"/>
    <gatha type="1"> Subhāya uṭṭhitaṃ rāgaṃ, asubhāya nivāraye;</gatha>
    <gatha type="last">Sorāgo sāditaṃ jantuṃ, catvāpāyaṃ nayissati.</gatha>
    <hangnum nr="96"/>
    <gatha type="1"> Paṇḍitānaṃ  malaṃ māno, sottukkaṃsena pākaṭo;</gatha>
    <gatha type="last">Mākho attāna mukkaṃse, māvibhāve sakaṃmalaṃ.</gatha>
    <hangnum nr="97"/>
    <gatha type="1"> Guṇaṃ paṭicca guṇīnaṃ, ahaṃmāno samuṭṭhahe;</gatha>
    <gatha type="last">Maraṇaṃ anucintāya, dhajaṃmānaṃ nipātaya.</gatha>
    <hangnum nr="98"/>
    <gatha type="1"> Eko  kāyavivekesī, katvā kilesaniggahaṃ;</gatha>
    <gatha type="last">Vase cittavivekesī, ubho padhi vivekādā.</gatha>
    <hangnum nr="99"/>
    <gatha type="1"> Adiṭṭhe asute ṭhāne, vaseyya mocanatthiko;</gatha>
    <gatha type="last">Assādaṃhi nivāretuṃ, diṭṭhe sute tidukkaraṃ.</gatha>
    <hangnum nr="100"/>
    <gatha type="1"> Adiṭṭhe  asute raññe, vaseyyi ndriyagopako;</gatha>
    <gatha type="last">Vāretuṃ visayākiṇṇe, cakkhusotaṃ tidukkaraṃ.</gatha>
    <hangnum nr="101"/>
    <gatha type="1"> Rāgaṃ asati uppannaṃ, santābhujena vāraye;</gatha>
    <gatha type="last">Bāhire rāga muppannaṃ, anto asubhacintayā.</gatha>
    <hangnum nr="102"/>
    <gatha type="1"> Rāgaṃ  chindāti buddhāṇaṃ, saraṃ bhikkhu rahogato;</gatha>
    <gatha type="last">Passaṃ kāyedha jegucchaṃ, labheyyā siṭṭhamocanaṃ.</gatha>
    <hangnum nr="103"/>
    <gatha type="1"> Kāyaṃ asubhatopassa, kallakāleva dassanaṃ;</gatha>
    <gatha type="last">Moghaṃ kālaṃ nakhīyeyya, bhaveyyuṃsvepiāturā.</gatha>
    <hangnum nr="104"/>
    <gatha type="1"> Kāyaṃ  jegucchatopassa, bālyanto paccavekkhiya;</gatha>
    <gatha type="last">Ādo kiñci jigucchāya, jiguccheyyāyatiṃ bhusaṃ.</gatha>
    <hangnum nr="105"/>
    <gatha type="1"> Kāyādinava mikkheyya, dāni kiñcipi dassanaṃ;</gatha>
    <gatha type="last">Āyatiṃ maggalābhāya, bhaveyya upanissa yo.</gatha>
    <hangnum nr="106"/>
    <gatha type="1"> Itthīna  maṅgamaṅgāni, napasseyya nacintaye;</gatha>
    <gatha type="last">Tadāsā ubhato bhaṭṭhā, sugatyā sāsanāpica.</gatha>
    <hangnum nr="107"/>
    <gatha type="1"> Itthirūpa sarākaḍḍhā, bhaṭṭhā bahūva sāsanā;</gatha>
    <gatha type="last">Ihāpi dukkhitā hutvā, te pecca atidukkhino.</gatha>
    <hangnum nr="108"/>
    <gatha type="1"> Puṃmano  pariyādāya, itthirūpasarā ṭhitā;</gatha>
    <gatha type="last">Tassama mañña mekampi, navijjateva sabbadhi.</gatha>
    <hangnum nr="109"/>
    <gatha type="1"> Sallape  asihatthena, pisācenāpi sallape;</gatha>
    <gatha type="2">Āsade āsivisepi, aggikkhandhepi āsade;</gatha>
    <gatha type="last">Natveva mātugāmena, ekekāya supesalo.</gatha>
    <hangnum nr="110"/>
    <gatha type="1"> Kāmaṃ asubhacintāya, byāpādaṃ snehacetasā;</gatha>
    <gatha type="last">Vihiṃsaṃ karuṇāyehi, vitakkaggī tayosame.</gatha>
    <hangnum nr="111"/>
    <gatha type="1"> Asameta  vitakkaggī, thusarāsimhi khāṇuva;</gatha>
    <gatha type="last">Athirā sāsane tāpī, tepacchāatitāpino.</gatha>
    <hangnum nr="112"/>
    <gatha type="1"> Asubhā  pagame lokā, taṃ mettāyupasaṅkame;</gatha>
    <gatha type="last">Subhāvitāhi etāhi, jaheloke piyāpiyaṃ.</gatha>
    <hangnum nr="113"/>
    <gatha type="1"> Gataṭṭhitādo uppanne, vitakkaggī tayo same;</gatha>
    <gatha type="last">Ātāpī pahitattoti, evaṃbhūto pavuccati.</gatha>
    <hangnum nr="114"/>
    <gatha type="1"> Vivādappatto  dutīyo, keneko vivadissati;</gatha>
    <gatha type="last">Tassate saggakāmassa, ekatta muparocitaṃ.</gatha>
    <hangnum nr="115"/>
    <gatha type="1"> Sinihappatto dutīyo, kamekā sinihissati;</gatha>
    <gatha type="last">Tassate mokkhakāmassa, ekatta muparocitaṃ.</gatha>
    <hangnum nr="116"/>
    <gatha type="1"> Purato  pacchatovāpi, aparo ce navijjati;</gatha>
    <gatha type="last">Tasseva phāsu bhavati, ekassa vasato vane.</gatha>
    <hangnum nr="117"/>
    <gatha type="1"> Sukhañca kāma mayikaṃ, dukkhañca pavivekikaṃ;</gatha>
    <gatha type="last">Pavivekaṃ dukkhaṃ seyyo, yañce kāmamayaṃ sukhaṃ.</gatha>
    <hangnum nr="118"/>
    <gatha type="1"> Yoca  vassasataṃ jīve, apassaṃ udayabbayaṃ;</gatha>
    <gatha type="last">Ekāhaṃ jīvitaṃ seyyo, passato udayabbayaṃ.</gatha>
    <hangnum nr="119"/>
    <gatha type="1"> Suññāgāraṃ  paviṭṭhassa, santacittassa bhikkhuno;</gatha>
    <gatha type="last">Amānussī rati hoti, sammādhammaṃ vipassato.</gatha>
    <hangnum nr="120"/>
    <gatha type="1"> Yatoyato  sammasati, khandhānaṃ udayabbayaṃ;</gatha>
    <gatha type="last">Labhati pītipāmojjaṃ, amataṃ taṃ vijānataṃ.</gatha>
    <hangnum nr="121"/>
    <gatha type="1"> Iccuttaṃ dhammapāmojjaṃ, vivekajaṃ rasādhikaṃ;</gatha>
    <gatha type="last">Icchanto sīlavā bhikkhu, anivattita vīriyo.</gatha>
    <hangnum nr="122"/>
    <gatha type="1"> Vanā vāse vasitvāna, appicchādiguṇāvaho;</gatha>
    <gatha type="last">Pali bodhe samucchijja, bhāveyyevaṃrahogato.</gatha>
    <hangnum nr="123"/>
    <gatha type="1"> Kāye  jegucchapuñjāni, rūpaṃ ruppanabhāvato;</gatha>
    <gatha type="last">Tassitā vedanā saññā, saṅkhārāca tatopare.</gatha>
    <hangnum nr="124"/>
    <gatha type="1"> Viññāṇañca imepañca, khandhā rāsatthato matā;</gatha>
    <gatha type="last">Tecānicca dukkhā nattā, upādā vayadhammino.</gatha>
    <hangnum nr="125"/>
    <gatha type="1"> Pheṇapiṇḍū  pamaṃ rūpaṃ, vedanā pupphuḷūpamā;</gatha>
    <gatha type="last">Marīcikūpamā saññā, saṅkhārā kadalūpamā.</gatha>
    <hangnum nr="126"/>
    <gatha type="1"> Māyūpamanti viññāṇaṃ, dassite sabba dassinā;</gatha>
    <gatha type="last">Upamāhi samasse yya, pañcakkhandhe asārake.</gatha>
    <hangnum nr="127"/>
    <gatha type="1"> Yāva  byāti nimmissati,</gatha>
    <gatha type="2">Koṭilakkhātahiṃkhaṇe;</gatha>
    <gatha type="3">Khandhā bhijjanti hutvāna,</gatha>
    <gatha type="last">Aniccānāma te tato.</gatha>
    <hangnum nr="128"/>
    <gatha type="1"> Bhaya pīḷitato dukkhā, anattā avidheyyato;</gatha>
    <gatha type="last">Khandhāva honti bhijjanti, añño koci nalabbhati.</gatha>
    <hangnum nr="129"/>
    <gatha type="1"> Khandhā  niccā khayaṭṭhena, bhayaṭṭhena dukhācate;</gatha>
    <gatha type="last">Anattā sārakaṭṭhena, iti passe punappunaṃ.</gatha>
    <hangnum nr="130"/>
    <gatha type="1"> Bhāṇūdaye kayaṃ enti, hemante patitussavā;</gatha>
    <gatha type="last">Rāgā mānāca sabbevaṃ, satyā niccānupassane.</gatha>
    <hangnum nr="131"/>
    <gatha type="1"> Sīhanādaṃ  vanesutvā, saṃvejenti sasotakā;</gatha>
    <gatha type="last">Vehapphalāpi lokevaṃ, jinerita tilakkhaṇaṃ.</gatha>
    <hangnum nr="132"/>
    <gatha type="1"> Vedanādīni  nāmāni, nāmarūpadvayaṃva te;</gatha>
    <gatha type="last">Taṇhāvijjāca kammādi, nāmarūpassa paccayā.</gatha>
    <hangnum nr="133"/>
    <gatha type="1"> Nāmarūpaṃ pariggayha, tato tassaca paccayaṃ;</gatha>
    <gatha type="last">Hutvā abhāvato niccā, udayabbaya pīḷanā.</gatha>
    <hangnum nr="134"/>
    <gatha type="1"> Dukkhā avasavattittā, anattātitilakkhaṇaṃ;</gatha>
    <gatha type="last">Āropetvāva saṅkhāre, sammasanto punappunaṃ.</gatha>
    <hangnum nr="135"/>
    <gatha type="1"> Pāpuṇeyyā  nupubbena,</gatha>
    <gatha type="2">Sabbasaṃyojana kkhayaṃ;</gatha>
    <gatha type="3">Tampatto arahā bhikkhu,</gatha>
    <gatha type="last">Bhavatiṇṇo sunibbuto.</gatha>
    <hangnum nr="136"/>
    <gatha type="1"> Natumhaṃ  bhikkhave rūpaṃ, taṃ jahethāti vuttato;</gatha>
    <gatha type="last">Memetanti upādānaṃ, pañcakkhandhe vināsaye.</gatha>
    <hangnum nr="137"/>
    <gatha type="1"> Puttā matthi dhanā matthi, iti bālo vihaññati;</gatha>
    <gatha type="last">Attāpi attano natthi, kutoputtokutodhanaṃ.</gatha>
    <hangnum nr="138"/>
    <gatha type="1"> Iccutta manucintāya, attāti atthimetivā;</gatha>
    <gatha type="last">Saññaṃ nāseyya khandhāva, atthīti ābhuje budho.</gatha>
    <hangnum nr="139"/>
    <gatha type="1"> Khandhanāsa  manābhujja, mato me puttako iti;</gatha>
    <gatha type="last">Socanti paridevanti puttonatthi nasomato.</gatha>
    <hangnum nr="140"/>
    <gatha type="1"> Bhijjamānesu  khandhesu, attasaññī anattesu;</gatha>
    <gatha type="last">Nādikāla viparitā, mahājānīyataṃ gatā.</gatha>
    <hangnum nr="141"/>
    <gatha type="1"> Bhijjamānesu khandhesu, laggā rattā mamāyitā;</gatha>
    <gatha type="last">Nārīpumādi saññāya, viparetā anādike.</gatha>
    <hangnum nr="142"/>
    <gatha type="1"> Nādikāla  viparito, attasaññī anattani;</gatha>
    <gatha type="last">Bhijjamānesu khandhesu, jaha ttāti mamāyanaṃ.</gatha>
    <hangnum nr="143"/>
    <gatha type="1"> Abhiṇhuppattiyāyeva, bhijjamāno naññayati;</gatha>
    <gatha type="last">Aniccalakkhaṇaṃ channaṃ, taṃ cinteyya supaññavā.</gatha>
    <hangnum nr="144"/>
    <gatha type="1"> Asanteyeva  laggantā, namuccanti bhavattayā;</gatha>
    <gatha type="last">Natthi santesu laggantā, rūpakkhandhā dike svidha.</gatha>
    <hangnum nr="145"/>
    <gatha type="1"> Taṇhā gijjhati metanti, māno ahanti maññati;</gatha>
    <gatha type="last">Diṭṭhi gaṇhāti attāti, ete papañcakā tayo.</gatha>
    <hangnum nr="146"/>
    <gatha type="1"> Mame  ta maha mattāti, papañcānaṃ vasānugo;</gatha>
    <gatha type="last">Gaṇhanto bhava paṅkamhi, nimmuggova bhayānake.</gatha>
    <hangnum nr="147"/>
    <gatha type="1"> Name nāhaṃ naattāti, etehi vivadaṃ kare;</gatha>
    <gatha type="last">Vivadantāva muccanti, bhavapaṅkā bhayānakā.</gatha>
    <hangnum nr="148"/>
    <gatha type="1"> Name  nāhaṃ naattāti, daṭṭhabbanti jineritaṃ;</gatha>
    <gatha type="last">Tatheva sabbadā maññe, mā papañca vasānugo.</gatha>
    <hangnum nr="149"/>
    <gatha type="1"> Loko vivadi buddhena, nalokena kadāciso;</gatha>
    <gatha type="last">Anattāti jinuddiṭṭhaṃ, loko attāti maññati.</gatha>
    <hangnum nr="150"/>
    <gatha type="1"> Mo  lokena samo hotu,</gatha>
    <gatha type="2">Tassamo kiṃtaduttare;</gatha>
    <gatha type="3">Andhibhūto ayaṃloko,</gatha>
    <gatha type="last">Sambuddhassa virodhiko.</gatha>
    <hangnum nr="151"/>
    <gatha type="1"> Sambuddhassa vasaṃ nvetu, sanjhādi bhayatajjito;</gatha>
    <gatha type="last">Tabbasaṃyeva anvento, bhavatiṇṇo bhavissati.</gatha>
    <hangnum nr="152"/>
    <gatha type="1"> Anattāti  girā saccā, attāti vacanaṃ musā;</gatha>
    <gatha type="last">Musāya vivade loko, buddhena sacca vādinā.</gatha>
    <hangnum nr="153"/>
    <gatha type="1"> Turaṅgavajagāmamhā, purime camakya kānane;</gatha>
    <gatha type="last">Vasatā aggadhammena, therena racito ayaṃ.</gatha>
    <hangnum nr="154"/>
    <gatha type="1"> Arimatteyya buddhassa,</gatha>
    <gatha type="2">Dhamma ssutakkhaṇe bhave;</gatha>
    <gatha type="3">Khīṇāsavo mahāpañño,</gatha>
    <gatha type="last">Puññena tena sāvakoti.</gatha>
  </text>
</tree>
