<?xml version='1.0' encoding='UTF-8'?>
<tree text="K&#x101;yapaccavekkha&#x1E47;&#x101;" target="text">
  <text>
    <hangnum nr="1"/>
    <gatha type="1"> Nādikāla  viparita, jana bhūtattha dassino;</gatha>
    <gatha type="last">Dātume kantikassādaṃ, satthu pādo timānito.</gatha>
    <hangnum nr="2"/>
    <gatha type="1"> Sīse  pilandiyā modī, sambuddha caraṇa mbujaṃ;</gatha>
    <gatha type="last">Sādhu tuṭṭhikaraṃ brūmi, sukāya paccavekkhaṇaṃ.</gatha>
    <hangnum nr="3"/>
    <gatha type="1"> Yoniso manasīkatvā, nādā viruddha maññitaṃ;</gatha>
    <gatha type="last">Sādhavo ta mudikkhantu, mayāpi mandabuddhino.</gatha>
    <hangnum nr="4"/>
    <gatha type="1"> Icchitabbāna  māyattā, tesañca cayabhāvato;</gatha>
    <gatha type="last">Tadākārena vattitā, kāyo jeguccha puñjako.</gatha>
    <hangnum nr="5"/>
    <gatha type="1"> Punappunaṃva okkama, ñāṇa manto pavesiya;</gatha>
    <gatha type="last">Bāhiraṃva anālamba, ikkhaṇā paccavekkhaṇā.</gatha>
    <hangnum nr="6"/>
    <gatha type="1"> Maṃsacchanna  ṭṭhirūpeva, manoja vāyu cālite;</gatha>
    <gatha type="last">Nārī gatāti yācintā, neva sāpaccavekkhaṇā.</gatha>
    <hangnum nr="7"/>
    <gatha type="1"> Saññādiṭṭhica cittañca, vipallāsā imetayo;</gatha>
    <gatha type="last">Ta dākārena vattanti, avijjo ttharitā bhusaṃ.</gatha>
    <hangnum nr="8"/>
    <gatha type="1"> Āsā  viparite yesaṃ,</gatha>
    <gatha type="2">Vipallāsāti tematā;</gatha>
    <gatha type="3">Āsā āsisanā vuttā,</gatha>
    <gatha type="last">Taṇhāyeva sabhāvato.</gatha>
    <hangnum nr="9"/>
    <gatha type="1"> Asubheva subhamiti, anicceeva niccato;</gatha>
    <gatha type="last">Dukkheyeva sukhaṃvāti, anattaniva attato.</gatha>
    <hangnum nr="10"/>
    <gatha type="1"> Saññāṇaṃ dassanaṃ cintā,</gatha>
    <gatha type="2">Dvādasā kārato tayo;</gatha>
    <gatha type="3">Diṭṭhisā cādi maggena,</gatha>
    <gatha type="last">Sesā sesehi vajjhitā.</gatha>
    <hangnum nr="11"/>
    <gatha type="1"> Taṇhā  tassi mametanti, māno maññi ahantica;</gatha>
    <gatha type="last">Yassi diṭṭhica attāti, papañcā nāmime tayo.</gatha>
    <hangnum nr="12"/>
    <gatha type="1"> Papañcanti saṃsāraṃ, tasmā papañcanāmakā;</gatha>
    <gatha type="last">Bhavayante payojentā, mokkhaṃ nādaṃsu te ciraṃ.</gatha>
    <hangnum nr="13"/>
    <gatha type="1"> Bhavapaṅke ni mujjantā, papañcānaṃ vasānugā;</gatha>
    <gatha type="last">Cirassaṃ dukkhitā honti, ārā nibbānato tiva.</gatha>
    <hangnum nr="14"/>
    <gatha type="1"> Name  nāhaṃ naattāti, etehi vivadaṃ kare;</gatha>
    <gatha type="last">Bhaṇḍantā vivadantā te, nibbānato adūrino.</gatha>
    <hangnum nr="15"/>
    <gatha type="1"> Vipallāse papañceca, dvepiete pahātave;</gatha>
    <gatha type="last">Sopaccavekkhitabbe vaṃ, kāyo jegucchapuñjako.</gatha>
    <hangnum nr="16"/>
    <gatha type="1"> Kesā  lomā nakhādantā,</gatha>
    <gatha type="2">Taṇhāyāpica gocarā;</gatha>
    <gatha type="3">Tasmā te daṭṭhukāmena,</gatha>
    <gatha type="last">Taṇhā nivāritā sadā.</gatha>
    <hangnum nr="17"/>
    <gatha type="1"> Laggikā chaviyaṃyeva, taṇhā bāhiragocarā;</gatha>
    <gatha type="last">Tasmā ettha tacovāha, sambuddho na bahicchaviṃ.</gatha>
    <hangnum nr="18"/>
    <gatha type="1"> Esā  tacapariyanta, padenāpi nivāritā;</gatha>
    <gatha type="last">Ato chavi manālamba, tacasīva manekare.</gatha>
    <hangnum nr="19"/>
    <gatha type="1"> Jigucchitāni chādeti, aṭṭhi maṃsa tacādini;</gatha>
    <gatha type="last">Ñāṇena chindi tabbāca, tasmā chavīti vuccati.</gatha>
    <hangnum nr="20"/>
    <gatha type="1"> Chaviṃ  chetvā tacaṃ passe,</gatha>
    <gatha type="2">Taṃ chetvā maṃsakādayo;</gatha>
    <gatha type="3">Gabbhevatthūni dīpena,</gatha>
    <gatha type="last">Yathā paññāpadīpiko.</gatha>
    <hangnum nr="21"/>
    <gatha type="1"> Jeguccho chaviyā kāyo,</gatha>
    <gatha type="2">Asubhova subhāyate;</gatha>
    <gatha type="3">Nicchavā tacamattena,</gatha>
    <gatha type="last">Kathaṃ subhāyate ayaṃ.</gatha>
    <hangnum nr="22"/>
    <gatha type="1"> Nhārubandho  ṭṭhisaṅghāto, maṃsalohi ta limpito;</gatha>
    <gatha type="last">Chaviyāva vimoheti, tacacchanno imaṃ pajaṃ.</gatha>
    <hangnum nr="23"/>
    <gatha type="1"> Vaṇṇa saṇṭhāna toceva,</gatha>
    <gatha type="2">Gandho kāsā sayehica;</gatha>
    <gatha type="3">Jegucchā paṭikulyāca,</gatha>
    <gatha type="last">Kesānāma na mepiyā.</gatha>
    <hangnum nr="24"/>
    <gatha type="1"> Ekekaṃ  manasīkatvā, naye nicceva mādinā;</gatha>
    <gatha type="last">Bhāvetabbā samārambha, yathāpaññāyate tathā.</gatha>
    <hangnum nr="25"/>
    <gatha type="1"> Pūritaṃ matthaluṅgassa, sīsaṭṭhipi jigucchitaṃ;</gatha>
    <gatha type="last">Mukha nāsakkhi kaṇṇādi, chiddā vachidda duddasaṃ.</gatha>
    <hangnum nr="26"/>
    <gatha type="1"> Pūti  vāyu vicarita, kucchiṭṭhantāni lohitaṃ;</gatha>
    <gatha type="last">Pittaṃ semhañca papphāsaṃ, hadayaṃ yakanampi dhī.</gatha>
    <hangnum nr="27"/>
    <gatha type="1"> Anna pānaṃ manuññampi, kheḷa tinta madhopari;</gatha>
    <gatha type="last">Dantehi pisitaṃ svāna, vamathūva jigucchitaṃ.</gatha>
    <hangnum nr="28"/>
    <gatha type="1"> Yāvatāyu  adhotevā, māsaye gilitaṃ ṭhitaṃ;</gatha>
    <gatha type="last">Kimikūla samākiṇṇe, tahimevā sitāsitaṃ.</gatha>
    <hangnum nr="29"/>
    <gatha type="1"> Etaṃ udariyaṃ nāma, tamhā pakkāsayaṃ gataṃ;</gatha>
    <gatha type="last">Dinaccaye karīsantaṃ, sā sayaṃ taṃdvayampi dhī.</gatha>
    <hangnum nr="30"/>
    <gatha type="1"> Pakāsetvā  paveseti, annapānaṃ mahārahaṃ;</gatha>
    <gatha type="last">Paṭicchanno niharati, tameva nto ṭhitaṃ jano.</gatha>
    <hangnum nr="31"/>
    <gatha type="1"> Pavese taṃ parivato,</gatha>
    <gatha type="2">Nihareko raho lino;</gatha>
    <gatha type="3">Manuññaṃva pavīsante,</gatha>
    <gatha type="last">Nikkhamante jigucchitaṃ.</gatha>
    <hangnum nr="32"/>
    <gatha type="1"> Jeguccha  paṭikulyāni, maṃsanhāru tacaṭṭhini;</gatha>
    <gatha type="last">Napiyāni na tuṭṭhāni, nevaitthī napūpiso.</gatha>
    <hangnum nr="33"/>
    <gatha type="1"> Hattha pāda mukhādīni,</gatha>
    <gatha type="2">Natthaññāni jigucchitā;</gatha>
    <gatha type="3">Tatthā kumārikā kaññā,</gatha>
    <gatha type="last">Mohena atthisaññitā.</gatha>
    <hangnum nr="34"/>
    <gatha type="1"> Paccekaṃ  vinibhuttesa, kesa loma nakhādisu;</gatha>
    <gatha type="last">Natthikaññā kumārīvā, sampiṇḍitesu sā kuto.</gatha>
    <hangnum nr="35"/>
    <gatha type="1"> Ākāsoyeva  kāyāṅkhyo,</gatha>
    <gatha type="2">Tacādi parivārito;</gatha>
    <gatha type="3">Tathāsīsaṃ mukhaṃhattho,</gatha>
    <gatha type="last">Pādoru kaṭiādayo.</gatha>
    <hangnum nr="36"/>
    <gatha type="1"> Thambhādīsviva gehoti,</gatha>
    <gatha type="2">Piṇḍite svesu sammuti;</gatha>
    <gatha type="3">Kāyoti itthiposoti,</gatha>
    <gatha type="last">Saṃmuḷho tāyarajjati.</gatha>
    <hangnum nr="37"/>
    <gatha type="1"> Santaṃ  cinteyya nāsantaṃ, santaṃ cintayato sukhaṃ;</gatha>
    <gatha type="last">Asantaṃ anucintento, nānādukkhehi tappati.</gatha>
    <hangnum nr="38"/>
    <gatha type="1"> Javatyā vijjamāneva, nāvijjā vijjamānake;</gatha>
    <gatha type="last">Tasmātaṃnāmako moho, taṇhāpica tadanvitā.</gatha>
    <hangnum nr="39"/>
    <gatha type="1"> Puṃkāyovāthīkāyovā , malāsucijigucchito;</gatha>
    <gatha type="last">Tassamaṃ natthigārayhaṃ, yvāmalampi malaṃkare.</gatha>
    <hangnum nr="40"/>
    <gatha type="1"> Natthi  kāyasamoverī,</gatha>
    <gatha type="2">Mahānatthakaro cīraṃ;</gatha>
    <gatha type="3">Natthi kāyasamo vañco,</gatha>
    <gatha type="last">Asubhova subhāyate.</gatha>
    <hangnum nr="41"/>
    <gatha type="1"> Thīpuṃ saparakāyoti, passatipi napassati;</gatha>
    <gatha type="last">Jeguccha paṭikulyoti, sammā passati passati.</gatha>
    <hangnum nr="42"/>
    <gatha type="1"> Subhosubhoti  maññantā,</gatha>
    <gatha type="2">Dhīti dhīti jinerite;</gatha>
    <gatha type="3">Lokālokā nadhīyesaṃ,</gatha>
    <gatha type="last">Bhavā bhavā vacārino.</gatha>
    <hangnum nr="43"/>
    <gatha type="1"> Bhiyyobhiyyova rāgaggi,</gatha>
    <gatha type="2">Subhosubhotipassato;</gatha>
    <gatha type="3">Mandomandova soaggi,</gatha>
    <gatha type="last">Dhīvadhīvavipassato.</gatha>
    <hangnum nr="44"/>
    <gatha type="1"> Bahussutopi  bālova, asubhe subhamaññako;</gatha>
    <gatha type="last">Asubhoti vipassanto, appassutopipaṇḍito.</gatha>
    <hangnum nr="45"/>
    <gatha type="1"> Yoca sippāni jāneyya, satāni sahassānipi;</gatha>
    <gatha type="last">Kāyekajānanaṃ seyyo, yañce añña vijānaṃnaṃ.</gatha>
    <hangnum nr="46"/>
    <gatha type="1"> Kāyamekampi  naññāmi, buddhāladdhanayo api;</gatha>
    <gatha type="last">Sutāca paṇḍitātyamhā, yuttoyevā tilajjituṃ.</gatha>
    <hangnum nr="47"/>
    <gatha type="1"> Subhatoyeva maññāmi, evaṃ jigucchitampinaṃ;</gatha>
    <gatha type="last">Mañca ñe paṇḍito tyāhu, alamevātilajjituṃ.</gatha>
    <hangnum nr="48"/>
    <gatha type="1"> Kāye  asubhasaññaṃyo, nalabhāmi kadācipi;</gatha>
    <gatha type="last">Suladdha sugato vādo, svārahovātilajjituṃ.</gatha>
    <hangnum nr="49"/>
    <gatha type="1"> Kāyena saṃsarantopi, tadākāraṃ yathātathaṃ;</gatha>
    <gatha type="last">Bhavebhave ajānanto, mamāyitvāva taṃ cajiṃ.</gatha>
    <hangnum nr="50"/>
    <gatha type="1"> Kāyena  saṃsarantopi, naññā kāya jiguccataṃ;</gatha>
    <gatha type="last">Niccupādā mamāyanto, piyāyitvāva taṃ cajiṃ.</gatha>
    <hangnum nr="51"/>
    <gatha type="1"> Kubhāraṃ sārasaññāya, piyāyitvāva hiṃsakaṃ;</gatha>
    <gatha type="last">Anantadukkha māpādiṃ, vipallāso bhavebhave.</gatha>
    <hangnum nr="52"/>
    <gatha type="1"> Mahājānīya  pattoti, saṃvejetvā sakaṃmanaṃ;</gatha>
    <gatha type="last">Dirokata jinovādo, anivattita vīriyo.</gatha>
    <hangnum nr="53"/>
    <gatha type="1"> Adiṭṭhapubba metassa, tathākāraṃva passatu;</gatha>
    <gatha type="last">Kicca mañña mupekkhāya, saṃsāra bhaya bhīruko.</gatha>
    <hangnum nr="54"/>
    <gatha type="1"> Yañhikiccaṃ  apaviṭṭhaṃ, akiccaṃ pana kayirā;</gatha>
    <gatha type="last">Unnaḷānaṃ pamattānaṃ, tesaṃ vaḍḍhanti āsavā.</gatha>
    <hangnum nr="55"/>
    <gatha type="1"> Yesañca susamāraddhā, niccaṃ kāyagatā sati;</gatha>
    <gatha type="2">Akiccaṃ te nasevanti, kicce sātata kārino;</gatha>
    <gatha type="last">Satānaṃ sampajānānaṃ, atthaṃ gacchanti āsavāti.</gatha>
    <hangnum nr="56"/>
    <gatha type="1"> Thomentā  soṇṇaṃ kāyora,</gatha>
    <gatha type="2">Mukhakkhi tyādinā imaṃ;</gatha>
    <gatha type="3">Ratte muṭṭhe karontete,</gatha>
    <gatha type="last">Aññejane sayaṃviya.</gatha>
    <hangnum nr="57"/>
    <gatha type="1"> Kāyasobhya pakāsetā,</gatha>
    <gatha type="2">Vācā ve māradesanā;</gatha>
    <gatha type="3">Tadasobhya pakāsetā,</gatha>
    <gatha type="last">Vācā sammuddha desanā.</gatha>
    <hangnum nr="58"/>
    <gatha type="1"> Asubhoti  jinuddiṭṭhaṃ, kāyaṃ subhoti gāhino;</gatha>
    <gatha type="last">Saṃmuḷhāte na muccanti, bhavā buddha virodhino.</gatha>
    <hangnum nr="59"/>
    <gatha type="1"> Asubhoti jinuddiṭṭhaṃ, kāyaṃ tatheva gāhino;</gatha>
    <gatha type="last">Paṇḍitā teva muccanti, bhavā buddhamatānugā.</gatha>
    <hangnum nr="60"/>
    <gatha type="1"> Sodhentelaṅkaronteva , malāsavantikāyato;</gatha>
    <gatha type="last">Alaṃ kāyavisodhena, bālova taṃ garuṃ karo.</gatha>
    <hangnum nr="61"/>
    <gatha type="1"> Gopenteva arogāya,</gatha>
    <gatha type="2">Kāyo rogenasaṃvase;</gatha>
    <gatha type="3">Gāyaguttaṃ mudhāyeva,</gatha>
    <gatha type="last">Cittaguttaṃva sātthakaṃ.</gatha>
    <hangnum nr="62"/>
    <gatha type="1"> Candanādi  vilittopi,</gatha>
    <gatha type="2">Muttomaṇi vibhūsito;</gatha>
    <gatha type="3">Taṃsabhāvova sokāyo,</gatha>
    <gatha type="last">Vissavanto tatotato.</gatha>
    <hangnum nr="63"/>
    <gatha type="1"> Patiteca  apatite,</gatha>
    <gatha type="2">Viseso natthi kiñcipi;</gatha>
    <gatha type="3">Kāyo cemanuñño tamhā,</gatha>
    <gatha type="last">Patitopi tathāsiyā.</gatha>
    <hangnum nr="64"/>
    <gatha type="1"> Kāyo manussajātīnaṃ, tiracchāna ttabhāvato;</gatha>
    <gatha type="last">Jegucchita tarohoti, dubbisodhoca dubbharo.</gatha>
    <hangnum nr="65"/>
    <gatha type="1"> Yathājātena  kāyena, sakkā viharituṃ naca;</gatha>
    <gatha type="last">Paccahaṃ sodhanīyoca, dhovana majjanādibhi.</gatha>
    <hangnum nr="66"/>
    <gatha type="1"> Rattaṃ pātuṃ chaviṃ chetvā, sakkā ḍaṃsādayopinaṃ;</gatha>
    <gatha type="last">Chetvā maṃsa ṭṭhikādīni, dhīro nālambituṃ kathaṃ.</gatha>
    <hangnum nr="67"/>
    <gatha type="1"> Lagganti  chavimatte ye, makkhikā sedapā yathā;</gatha>
    <gatha type="last">Thīpuṃ mukhādi saññāya, te pamuḷhā mahātapā.</gatha>
    <hangnum nr="68"/>
    <gatha type="1"> Cārī agocare kāme, laggālepe kapīriva;</gatha>
    <gatha type="last">Bahūhi pīḷitā rīhi, maranti atidukkhino.</gatha>
    <hangnum nr="69"/>
    <gatha type="1"> Rāgāriṃ  dujjayaṃ jeyyuṃ, jayabhummāsubhe carā;</gatha>
    <gatha type="last">Sītānissita laṭukī, senakaṃva mahabbalaṃ.</gatha>
    <hangnum nr="70"/>
    <gatha type="1"> Kāyadhi  ggocaro veso,</gatha>
    <gatha type="2">Jayabhūbuddha duttiyā;</gatha>
    <gatha type="3">Ettheva gocarā hontu,</gatha>
    <gatha type="last">Mābho kāme jayatthikā.</gatha>
    <hangnum nr="71"/>
    <gatha type="1"> Kāyā  subhaṃ vipassantu, dibba kkhināpya passiyaṃ;</gatha>
    <gatha type="last">Āyatiṃ maggalābhāya, taṃ dassanaṃ bhavissati.</gatha>
    <hangnum nr="72"/>
    <gatha type="1"> Dhīcakkhunāva dhikkāyaṃ, passe na maṃsacakkhunā;</gatha>
    <gatha type="last">Ummilitvāva dhīcakkhuṃ, vivekaṭṭho udikkhatu.</gatha>
    <hangnum nr="73"/>
    <gatha type="1"> Pañcaṅgāni  yathā kummo, cakkhādīni nigūhaye;</gatha>
    <gatha type="last">Verī labhatu mokāsaṃ, pañcadvārā arakkhitā.</gatha>
    <hangnum nr="74"/>
    <gatha type="1"> Cakkhurūpena  saṃvāsā, rāgaputtaṃ vijāyati;</gatha>
    <gatha type="last">Mahānatthakaro soca, saṃvāsaṃ tena vāraye.</gatha>
    <hangnum nr="75"/>
    <gatha type="1"> Rūpādīsusañjantīti, sattā itthyādi saññāya;</gatha>
    <gatha type="last">Natveva khandhasaññāya, taṃsaññihi virāgino.</gatha>
    <hangnum nr="76"/>
    <gatha type="1"> Sakāyeparakāyeca ,</gatha>
    <gatha type="2">Āsaṃ chindeyya paṇḍito;</gatha>
    <gatha type="3">Āsaṃ chetvā sukhaṃseti,</gatha>
    <gatha type="last">Āsāya dukkhitā pajā.</gatha>
    <hangnum nr="77"/>
    <gatha type="1"> Dassane savane kāya,</gatha>
    <gatha type="2">Saṃsagge methunepica;</gatha>
    <gatha type="3">Nirāso sukhito hoti,</gatha>
    <gatha type="last">Anirāsotidukkhito.</gatha>
    <hangnum nr="78"/>
    <gatha type="1"> Bahīva  sodhitaṃ yassa, na vanto jeguccha puñjakaṃ;</gatha>
    <gatha type="last">Taṃkāyaṃ asutaṃjāna, tanurāgo siyāttani.</gatha>
    <hangnum nr="79"/>
    <gatha type="1"> Kāyevirāga micchanto, nupasseyya tadantaraṃ;</gatha>
    <gatha type="last">Antodassī atappanto, labhe saṃsāramocanaṃ.</gatha>
    <hangnum nr="80"/>
    <gatha type="1"> Sattā  sattā bahiṭṭhevā, sāraṃsāraṃ mamāyino;</gatha>
    <gatha type="last">Santosanto vipassanto, navānavāyatiṃbhave.</gatha>
    <hangnum nr="81"/>
    <gatha type="1"> Alaṃ  alaṃ katvā kāyaṃ, malāmalāsavantito;</gatha>
    <gatha type="last">Sobhaṃ sobhaṃ naye ṭhānaṃ, manaṃ manaṃ pyalaṃ kataṃ.</gatha>
    <hangnum nr="82"/>
    <gatha type="1"> Saṃsaggajātassa bhavanti snehā,</gatha>
    <gatha type="2">Snehānvayaṃ dukkha midaṃ pahoti;</gatha>
    <gatha type="3">Ādinavaṃ snehajaṃpekkha māno,</gatha>
    <gatha type="last">Eko carekhagga visāṇa kappo.</gatha>
    <hangnum nr="83"/>
    <gatha type="1"> Khiṭṭā  rati hoti sahāya majjhe,</gatha>
    <gatha type="2">Puttesuca vipulaṃ hoti pemaṃ;</gatha>
    <gatha type="3">Piyavippayogaṃ vijigucchamāno,</gatha>
    <gatha type="last">Eko care khaggavisāṇa kappo.</gatha>
    <hangnum nr="84"/>
    <gatha type="1"> Vaṃso  visāloyathā visatto,</gatha>
    <gatha type="2">Puttesu dāresuca yāapekkhā;</gatha>
    <gatha type="3">Vaṃsakaḷirova asajjamāno,</gatha>
    <gatha type="last">Eko care khaggavisāṇa kappo.</gatha>
    <hangnum nr="85"/>
    <gatha type="1"> Kāmaṃ  kāmaya mānassa, tassacetaṃ samijjhati;</gatha>
    <gatha type="last">Addhā pītimano hoti, macco laddhā yadicchati.</gatha>
    <hangnum nr="86"/>
    <gatha type="1"> Tassace kāmayānassa, chandajātassa jantuno;</gatha>
    <gatha type="last">Tekāmā parihāyanti, sallaviddhova ruppati.</gatha>
    <hangnum nr="87"/>
    <gatha type="1"> Yokāme  parivajjeti, sappasseva padā siro;</gatha>
    <gatha type="last">Somaṃ visattikaṃ loke, sato samativattati.</gatha>
    <hangnum nr="88"/>
    <gatha type="1"> Khettaṃ vatthuṃ taḷākaṃvā, gavassaṃ dāsaporisaṃ;</gatha>
    <gatha type="last">Thiyo bandhū puthukāme, yonaro anugijjhati.</gatha>
    <hangnum nr="89"/>
    <gatha type="1"> Abalā naṃ balīyanti, maddantenaṃ parissayā;</gatha>
    <gatha type="last">Tatonaṃ dukkhamanveti, nāvaṃ bhinna mivodakaṃ.</gatha>
    <hangnum nr="90"/>
    <gatha type="1"> Tasmājantu  sadāsato, kāmāni parivajjaye;</gatha>
    <gatha type="last">Te pahāya tare oghaṃ, nāvaṃ sitvāva pāragū.</gatha>
    <hangnum nr="91"/>
    <gatha type="1"> Kāmato  jāyate soko,</gatha>
    <gatha type="2">Kāmato jāyate bhayaṃ;</gatha>
    <gatha type="3">Kāmato vippamuttassa,</gatha>
    <gatha type="last">Natthi soko kuto bhayaṃ.</gatha>
    <hangnum nr="92"/>
    <gatha type="1"> Subhānupassiṃ  viharantaṃ, indriyesu asaṃvutaṃ;</gatha>
    <gatha type="2">Bhojanamhi amattaññuṃ, kusitaṃ hīna vīriyaṃ;</gatha>
    <gatha type="last">Taṃve pasahati māro, vāto rukkhaṃva dubbalaṃ.</gatha>
    <hangnum nr="93"/>
    <gatha type="1"> Asubhānupassiṃ viharantaṃ, indriyesu susaṃvutaṃ;</gatha>
    <gatha type="3">Bhojanamhica mattaññuṃ, saddhaṃ āraddha vīriyaṃ;</gatha>
    <gatha type="last">Taṃve nappasahati māro, vāto selaṃva pabbataṃ.</gatha>
    <hangnum nr="94"/>
    <gatha type="1"> Yathā  agāraṃ ducchannaṃ, vuṭṭhi samati vijjhati;</gatha>
    <gatha type="last">Evaṃ abhāvitaṃ cittaṃ, rāgo samativijjhati.</gatha>
    <hangnum nr="95"/>
    <gatha type="1"> Tadevaṃ  paccavekkhanti, ye te rāgaggidubbalā;</gatha>
    <gatha type="last">Patiṭṭhaṃ sāsane laddhā, nukkaṇṭhā nalasā ratā.</gatha>
    <hangnum nr="96"/>
    <gatha type="1"> Buddhāvādaṃ  labhitvāpi, nāhaṃsakkā navomhiti;</gatha>
    <gatha type="2">Dosaṃ taṇhaṃ anāsento, paripakko kadābhave;</gatha>
    <gatha type="last">Puññakammaṃ akaronto, paravajjaṃ akhamanto.</gatha>
    <hangnum nr="97"/>
    <gatha type="1"> Kāya saṅkhārikā taṇhā, nīcānīcakarāca sā;</gatha>
    <gatha type="last">Cittasaṅkhārikā saddhā, uccā uccakarāca sā.</gatha>
    <hangnum nr="98"/>
    <gatha type="1"> Dassanīye  ratā taṇhā, saddhāsvācārabhattikā;</gatha>
    <gatha type="last">Vikiṇṇacārikā taṇhā, saddhā visadacārinī.</gatha>
    <hangnum nr="99"/>
    <gatha type="1"> Manokilesikā taṇhā, sānugānanta dukkhadā;</gatha>
    <gatha type="last">Cittappasādikā saddhā, attānuga sukhāvahā.</gatha>
    <hangnum nr="100"/>
    <gatha type="1"> Taṇhā  saddhāna miccevaṃ, visesaṃ jāna tatvato;</gatha>
    <gatha type="last">Ñatvā taṇhaṃ vināseyya, saddhaṃbhāveyya cetasi.</gatha>
    <hangnum nr="101"/>
    <gatha type="1"> Ucchukaṃ yantapattampi, sañcuṇṇitampi candanaṃ;</gatha>
    <gatha type="last">Madhuraṃva sugandhaṃva, mettiva hiṃsitopi saṃ.</gatha>
    <hangnum nr="102"/>
    <gatha type="1"> Attacchedampi  vāseti, sugandheniva candanaṃ;</gatha>
    <gatha type="last">Santo mettāsugandhena, attahiṃsampi vāsaye.</gatha>
    <hangnum nr="103"/>
    <gatha type="1"> Kadācipi na duggandhi, sukkhaṃ cuṇṇampi candanaṃ;</gatha>
    <gatha type="last">Tatheva dukkhapattopi, na santo pāpakārako.</gatha>
    <hangnum nr="104"/>
    <gatha type="1"> Khame  vajjaṃ kareyyatthaṃ, buddhakhanti manussaraṃ;</gatha>
    <gatha type="last">Mettātintena verīpi, nupanāho siyattani.</gatha>
    <hangnum nr="105"/>
    <gatha type="1"> Nagacchati ta makkoso, mamevā natthakārako;</gatha>
    <gatha type="last">Iti ñatvāva sappañño, neva kkoseyya kiñcanaṃ.</gatha>
    <hangnum nr="106"/>
    <gatha type="1"> Akkoso  maṃ naāgacche,</gatha>
    <gatha type="2">Tassevā natthakārako;</gatha>
    <gatha type="3">Iti ñatvā titikkheyya,</gatha>
    <gatha type="last">Na paccakkosanaṃ kare.</gatha>
    <hangnum nr="107"/>
    <gatha type="1"> Akkosaka nayaṃ gaṇhi,</gatha>
    <gatha type="2">Paccakkoso na so varo;</gatha>
    <gatha type="3">Budho taṃ nānugāheyya,</gatha>
    <gatha type="last">Mā sova pāpiyo bhave.</gatha>
    <hangnum nr="108"/>
    <gatha type="1"> Taṇhāvijjāca  mūlādve, saṃsāravisapādape;</gatha>
    <gatha type="last">Sabbhatti saddhammassutaṃ, dveyeva madhurā phalā.</gatha>
    <hangnum nr="109"/>
    <gatha type="1"> Sodhe citta mupakkamma, suddhaṃ upakkamena taṃ;</gatha>
    <gatha type="last">Vahe sukhaṃ asaṅkheyyaṃ, dukkhaṃ asodhitaṃ mali.</gatha>
    <hangnum nr="110"/>
    <gatha type="1"> Sodhitaṃ  sugatiṃneti, duggatiṃva asodhitaṃ;</gatha>
    <gatha type="last">Cittaṃ sodhetu mālimpe, rāgadosa malehi taṃ.</gatha>
    <hangnum nr="111"/>
    <gatha type="1"> Dosejā nāsitā yena,</gatha>
    <gatha type="2">Sāsanevatthi sonayo;</gatha>
    <gatha type="3">Natthaññattha tamādāya,</gatha>
    <gatha type="last">Budho nāsetu taṃdvayaṃ.</gatha>
    <hangnum nr="112"/>
    <gatha type="1"> Ranakunavāsi  katāvāse, daguṃcetī puratthime;</gatha>
    <gatha type="last">Vasatā aggadhammena, therena racito ayanti.</gatha>
  </text>
</tree>
