<?xml version='1.0' encoding='UTF-8'?>
<tree text="3. Asubhabh&#x101;van&#x101; niddesa" target="text">
  <text>
    <hangnum nr="1"/>
    <gatha type="1"> Sirimaṃ  gaṇikaṃ disvā, dametuṃ rattacetasaṃ;</gatha>
    <gatha type="last">Dassetvā matasārīraṃ, tassā jino idaṃ bravi.</gatha>
    <hangnum nr="2"/>
    <gatha type="1"> Caraṃvā  yadivā tiṭṭhaṃ, nisinno udavā sayaṃ;</gatha>
    <gatha type="last">Samañcheti pasāreti, esā kāyassa iñjanā.</gatha>
    <hangnum nr="3"/>
    <gatha type="1"> Aṭṭhi nhārūhi saṃyutto, taca maṃsāva lepano;</gatha>
    <gatha type="last">Chaviyā kāyo paṭicchanno, yathābhūtaṃ nadissati.</gatha>
    <hangnum nr="4"/>
    <gatha type="1"> Antapūro  darapūro, yakana peḷassa vatthino;</gatha>
    <gatha type="last">Hadayassa papphāsassa, vakkassa pihakassaca.</gatha>
    <hangnum nr="5"/>
    <gatha type="1"> Siṅghānikāya kheḷassa, sedassaca medassaca;</gatha>
    <gatha type="last">Lohitassa lasikāya, pittassaca vasāyaca.</gatha>
    <hangnum nr="6"/>
    <gatha type="1"> Athassa  navahi sotehi, asuci savati sabbadā;</gatha>
    <gatha type="last">Akkhimhā akkhigūthako, kaṇṇamhā kaṇṇagūthako.</gatha>
    <hangnum nr="7"/>
    <gatha type="1"> Siṅghānikāca nāsato, mukhato vamati ekadā;</gatha>
    <gatha type="last">Pittaṃ semhañca vamati, kāyamhā sedajallikā.</gatha>
    <hangnum nr="8"/>
    <gatha type="1"> Athassa  susiraṃ sīsaṃ,</gatha>
    <gatha type="2">Matthaluṅgassa pūritaṃ;</gatha>
    <gatha type="3">Subhato naṃ maññati bālo,</gatha>
    <gatha type="last">Avijjāya purakkhato.</gatha>
    <hangnum nr="9"/>
    <gatha type="1"> Yadāca so mato seti,</gatha>
    <gatha type="2">Uddhumāto vinīlako;</gatha>
    <gatha type="3">Apaviddho susānasmiṃ,</gatha>
    <gatha type="last">Anapekkhā honti ñātayo.</gatha>
    <hangnum nr="10"/>
    <gatha type="1"> Khādanti  naṃ suvānāca, siṅgālakāca kimiyo;</gatha>
    <gatha type="last">Kākā gijjhāca khādanti, yecaññe santi pāṇakā.</gatha>
    <hangnum nr="11"/>
    <gatha type="1"> Sutvāna  buddhavacanaṃ, bhikkhu paññāṇavā idha;</gatha>
    <gatha type="last">Sokho naṃ parijānāti, yathābhūtañhi passati.</gatha>
    <hangnum nr="12"/>
    <gatha type="1"> Yathāidaṃ tathāetaṃ, yathāetaṃ tathāidaṃ;</gatha>
    <gatha type="last">Ajjhattañca bahiddhāca, kāye chandaṃ virājaye.</gatha>
    <hangnum nr="13"/>
    <gatha type="1"> Chanda  rāga viratto so, bhikkhu paññāṇavā idha;</gatha>
    <gatha type="last">Ajjhagā amataṃ santiṃ, nibbānaṃ pada maccutaṃ.</gatha>
    <hangnum nr="14"/>
    <gatha type="1"> Dvipādako yaṃ asuci, duggandho parihārati;</gatha>
    <gatha type="last">Nānākuṇapa paripūro, vissavanto tatotato.</gatha>
    <hangnum nr="15"/>
    <gatha type="1"> Etādisena  kāyena, yo maññe unnametave;</gatha>
    <gatha type="2">Paraṃvā avajāneyya, kimaññatra adassanāti;</gatha>
    <gatha type="last">Kāya vicchandanīyasuttaṃ, vijayasuttantipi vattabbaṃ.</gatha>
    <hangnum nr="16"/>
    <gatha type="1"> Ra-akkharo  siyāggimhi, rova aggiva āgato;</gatha>
    <gatha type="last">Tasmā rāgoti vattabbo, taṇhāva niccatāpikā.</gatha>
    <hangnum nr="17"/>
    <gatha type="1"> Abhiṇhameva rāgaggi, dayhate subhasaññinaṃ;</gatha>
    <gatha type="last">Kimikhajjavaṇo sāva, dukkhī rāgī sa sabbadā.</gatha>
    <hangnum nr="18"/>
    <gatha type="1"> Dukkhī  piya maladdhāna, laddhāpya paripuṇṇato;</gatha>
    <gatha type="last">Natthi rāgaggikhandhassa, piyindhena hi puṇṇatā.</gatha>
    <hangnum nr="19"/>
    <gatha type="1"> Natthi  rāgasamo aggi,</gatha>
    <gatha type="2">Iti vuttaṃ mahesinā;</gatha>
    <gatha type="3">Tena rāgagginā daḍḍho,</gatha>
    <gatha type="last">Sabbo loko tidukkhito.</gatha>
    <hangnum nr="20"/>
    <gatha type="1"> Ekassa pivitaṃ khīraṃ, catū dadhi jalā bahu;</gatha>
    <gatha type="last">Rāgahetu bhave sandhi, ṭṭhānaṃ anamataggikaṃ.</gatha>
    <hangnum nr="21"/>
    <gatha type="1"> Catūdami  jalā bhiyyo, sīsacchedana lohitaṃ;</gatha>
    <gatha type="last">Rāgahetu bhave macca, bhayaṃ anamataggikaṃ.</gatha>
    <hangnum nr="22"/>
    <gatha type="1"> Ekassa rudato assu, catū dadhi jalā bahu;</gatha>
    <gatha type="last">Dukkhaṃ anamataggaṃva, taṃhetu paridevanaṃ.</gatha>
    <hangnum nr="23"/>
    <gatha type="1"> Tattāyo  guḷa gilita, vadhaggi dayhanā dikaṃ;</gatha>
    <gatha type="last">Asaṅkhyeyyaṃ mahādukkhaṃ, taṃhetu niraye labhi.</gatha>
    <hangnum nr="24"/>
    <gatha type="1"> Eka dvitti catu pañca, buddhuppādepya mocitaṃ;</gatha>
    <gatha type="last">Khuppipāsita nijjhāmaṃ, labhi taṃhetu pettikaṃ.</gatha>
    <hangnum nr="25"/>
    <gatha type="1"> Tiracchāne  asūreca, dukkhaṃ nānāvidhaṃ labhi;</gatha>
    <gatha type="last">Namataggika saṃsāre, sabbantaṃ rāgahetukaṃ.</gatha>
    <hangnum nr="26"/>
    <gatha type="1"> Ekassekena kappena, puggalassaṭṭhi sañcayo;</gatha>
    <gatha type="last">Sace saṃhārito assa, vepulla pabbatādhiko.</gatha>
    <hangnum nr="27"/>
    <gatha type="1"> Eka kappe idaṃ dukkhaṃ, nādikappesu kākathā;</gatha>
    <gatha type="last">Rāgo nanu mahāverī, bālo jano ta micchati.</gatha>
    <hangnum nr="28"/>
    <gatha type="1"> Rāgasuddhi  asokoca, niddukkho ñāyapattica;</gatha>
    <gatha type="last">Nibbānaṃ pañca paccakkhā, asubhāya phalā matā.</gatha>
    <hangnum nr="29"/>
    <gatha type="1"> Asubhaggahaṇaṃ  jhāyī, mitā sindriya saṃvaro;</gatha>
    <gatha type="last">Somitya mukkaṭṭhāvācā, chaḷime rāga suddhiyā.</gatha>
    <hangnum nr="30"/>
    <gatha type="1"> Niccuggarāga rogīnaṃ, asubhā vātulosadhā;</gatha>
    <gatha type="last">Rāgayakkhābhi gayhānaṃ, asubhā manta muttaraṃ.</gatha>
    <hangnum nr="31"/>
    <gatha type="1"> Sajīvakāca  nijjīvā, asubhā duvidhā matā;</gatha>
    <gatha type="last">Sajīvā kesalomādi, dasevime ajīvakā.</gatha>
    <hangnum nr="32"/>
    <gatha type="1"> Uddhumātaka  vīnīlaṃ, vipubbakaṃ vichiddakaṃ;</gatha>
    <gatha type="last">Vikkhāyitaka vikkhittaṃ, hativikkhitta lohitaṃ.</gatha>
    <hangnum nr="33"/>
    <gatha type="1"> Puḷuva ṭṭhika miccesu, laddhā aññataraṃ sato;</gatha>
    <gatha type="last">Ratana vānapasseyya, yathā cetasi pākaṭaṃ.</gatha>
    <hangnum nr="34"/>
    <gatha type="1"> Mataṃ  khajjaṃ sa maṃsañca, nilohitaṃ nimaṃsakaṃ;</gatha>
    <gatha type="last">Vikkhittaṃ seta puñjaṭṭhiṃ, navadhā putimikkhaye.</gatha>
    <hangnum nr="35"/>
    <gatha type="1"> Maccuto  parimuccāmi, paṭivatti yimā yiti;</gatha>
    <gatha type="last">Payojana samāvajja, moditabbaṃ jigucchake.</gatha>
    <hangnum nr="36"/>
    <gatha type="1"> Sajīvake jigucchatthaṃ, nijjīvā subha mīritaṃ;</gatha>
    <gatha type="last">Tathūpamo ayaṃkāyo, evameva bhavissati.</gatha>
    <hangnum nr="37"/>
    <gatha type="1"> Evaṃdhammo  ayaṃkāyo, evaṃbhāvī natikkamo;</gatha>
    <gatha type="last">Iccupa saṃhare disvā, ekadviha matādikaṃ.</gatha>
    <hangnum nr="38"/>
    <gatha type="1"> Yathā  idaṃ tathāetaṃ, yathāetaṃ tathā idaṃ;</gatha>
    <gatha type="last">Jegucchaṃ paṭikūlyañca, kāye iccupa saṃhare.</gatha>
    <hangnum nr="39"/>
    <gatha type="1"> Uddhumāta vinīlādi,</gatha>
    <gatha type="2">Paṭikūlyo jigucchito;</gatha>
    <gatha type="3">Tathevāyampi me kāyo,</gatha>
    <gatha type="last">Viseso nāyu-sāyuva.</gatha>
    <hangnum nr="40"/>
    <gatha type="1"> Uddhumāta  vinīlādo, sobhaṇaṃ natthi kiñcipi;</gatha>
    <gatha type="last">Imasmiṃpi me kāye, gavesantopi sabbaso.</gatha>
    <hangnum nr="41"/>
    <gatha type="1"> Paṭikūlavasā dhātu, vasāca dvippakārato;</gatha>
    <gatha type="last">Paccavekkheyyimaṃ kāyaṃ, icchaṃ virāga mattani.</gatha>
    <hangnum nr="42"/>
    <gatha type="1"> Vaṇṇa  saṇṭhāna gandhehi, āsayo kāsatopica;</gatha>
    <gatha type="last">Jeguccha paṭikūlyāca, kesā na tuṭṭhamānitā.</gatha>
    <hangnum nr="43"/>
    <gatha type="1"> Iti kesesu ikkheyya,</gatha>
    <gatha type="2">Lomā dīsupyayaṃ nayo;</gatha>
    <gatha type="3">Dvattiṃsevañhi koṭṭhāse,</gatha>
    <gatha type="last">Paccavekkhe visuṃvisuṃ.</gatha>
    <hangnum nr="44"/>
    <gatha type="1"> Kāyato  bahinikkhantaṃ, paṭikūlyaṃ jigucchitaṃ;</gatha>
    <gatha type="last">Anikkhantampi jegucchaṃ, paṭikūlyaṃva tassamaṃ.</gatha>
    <hangnum nr="45"/>
    <gatha type="1"> Saṅkhatampi yathā vaccaṃ, manuññataṃ na pāpuṇe;</gatha>
    <gatha type="last">Upakkama sahassehi, evaṃ kesādikampica.</gatha>
    <hangnum nr="46"/>
    <gatha type="1"> Sabhāva  paṭikūlyaṃva, ekampi vacca puñjakaṃ;</gatha>
    <gatha type="last">Nanu jegucchitā bhiyyo, dvattiṃsa vaccapuñjakā.</gatha>
    <hangnum nr="47"/>
    <gatha type="1"> Paccekampi  paṭikūlyaṃ, kesādikaṃ sabhāvato;</gatha>
    <gatha type="last">Kesādidvattiṃsa puñjo, bhiyyo jegucchito nanu.</gatha>
    <hangnum nr="48"/>
    <gatha type="1"> Puñjitesveva kantesu, kantohoti sa puñjako;</gatha>
    <gatha type="last">Puñjitesu akantesa, akantova sa puñjako.</gatha>
    <hangnum nr="49"/>
    <gatha type="1"> Paccekaṃ  vinibhuttesa, kesa loma nakhādisu;</gatha>
    <gatha type="last">Natthi taññā kumārīvā, mukhahatthādikānivā.</gatha>
    <hangnum nr="50"/>
    <gatha type="1"> Sampiṇḍi tesu tesveva,</gatha>
    <gatha type="2">Kuto tā tāni āgatā;</gatha>
    <gatha type="3">Paññatti matta mevesā,</gatha>
    <gatha type="last">Jigucchaññā na kācipi.</gatha>
    <hangnum nr="51"/>
    <gatha type="1"> Santaṃ  cinteyya nāsantaṃ, santa cintayato sukhaṃ;</gatha>
    <gatha type="last">Asantaṃ parikappento, nānādukkhehi tappati.</gatha>
    <hangnum nr="52"/>
    <gatha type="1"> Nāvajja santajegucchaṃ, saññaṃ asati kātuna;</gatha>
    <gatha type="last">Subhā itthīti gāraggi, uppajji subhasaññino.</gatha>
    <hangnum nr="53"/>
    <gatha type="1"> Asantaṃva  abhūtaṃva, passe rāgaggijotiyā;</gatha>
    <gatha type="last">Tāya santañca bhūtañca, na passati kadācipi.</gatha>
    <hangnum nr="54"/>
    <gatha type="1"> Ekassa  pivitaṃ khīraṃ, sīsacchedana lohitaṃ;</gatha>
    <gatha type="last">Rudato assu taṃhetu, catūdadhi jalā bahu.</gatha>
    <hangnum nr="55"/>
    <gatha type="1"> Āyatimpi atīteva, saṃsarantassa hessati;</gatha>
    <gatha type="last">Rāgaṃ hantu manīhoce, khīraṃ assuca lohitaṃ.</gatha>
    <hangnum nr="56"/>
    <gatha type="1"> Subhasaññāya  so vaḍḍho,</gatha>
    <gatha type="2">Tadabhāve sa nassati;</gatha>
    <gatha type="3">Thiraṃ hantuṃ na taṃsaññaṃ,</gatha>
    <gatha type="last">Sakkā sithila vīriyo.</gatha>
    <hangnum nr="57"/>
    <gatha type="1"> Ussoḷhi  vīriyo hutvā, brūheyyāsubha bhāvanaṃ;</gatha>
    <gatha type="last">Subhasaññāppa hānāya, pariccajjāpi jīvitaṃ.</gatha>
    <hangnum nr="58"/>
    <gatha type="1"> Aññakicca mupekkhāya, brūheyyāsubha bhāvanaṃ;</gatha>
    <gatha type="last">Mandi hutveha rāgaggi, nibbāyissati āyatiṃ.</gatha>
    <hangnum nr="59"/>
    <gatha type="1"> Kiccaṃ me idameveti, brūheyyāsubha bhāvanaṃ;</gatha>
    <gatha type="last">Dāni mandaggi hutvāna, pāmojjaṃ ve labhissati.</gatha>
    <hangnum nr="60"/>
    <gatha type="1"> Kāye  daṭṭhabba jegucchaṃ, apassanto pamādavā;</gatha>
    <gatha type="last">Aladdhā kiñci pāmojjaṃ, pabbajjampi na modati.</gatha>
    <hangnum nr="61"/>
    <gatha type="1"> Pure marāmi kāye smiṃ, passā mi passitabbakaṃ;</gatha>
    <gatha type="last">Iccā raddho vītiṃladdhā, pabbajjaṃ atimodati.</gatha>
    <hangnum nr="62"/>
    <gatha type="1"> Kāye  daṭṭhabba jegucchaṃ, apassanto pamāda vā;</gatha>
    <gatha type="last">Moghaṃva dullabhātīto, mahājānīyataṃ gato.</gatha>
    <hangnum nr="63"/>
    <gatha type="1"> Santaṃ bhūtañca jegucchaṃ, rāgagginā apassiyaṃ;</gatha>
    <gatha type="last">Paññāpadīpajotena, samikkheyya abhiṇhaso.</gatha>
    <hangnum nr="64"/>
    <gatha type="1"> Santaṃ  bhūtañca kāye smiṃ, daṭṭhukāmo sadāsato;</gatha>
    <gatha type="last">Paññāpadīpakeneva, dakkhe na rāgīsīkhinā.</gatha>
    <hangnum nr="65"/>
    <gatha type="1"> Jegucchitena kāyena, nikkhantena jigucchato;</gatha>
    <gatha type="last">Ajja svevā vinaṭṭhena, nāla munnamituṃ sato.</gatha>
    <hangnum nr="66"/>
    <gatha type="1"> Kīdisaṃ  maṃ tuvaṃ maññi, ahaṃ sabba jegucchako;</gatha>
    <gatha type="last">Jegucchatoca nikkhanto, icceva vattu marahati.</gatha>
    <hangnum nr="67"/>
    <gatha type="1"> Kāye jegucchasaññaṃva, kare sabbiriyā pathe;</gatha>
    <gatha type="last">Tasmiṃ tuṭṭhabbakaṃ natthi, piyāyitaṃ mamāyitaṃ.</gatha>
    <hangnum nr="68"/>
    <gatha type="1"> Subhāya  nava mattānaṃ, asubhā paripācaye;</gatha>
    <gatha type="last">Santo pakkassa saṃsāro, nanto navassa rāgino.</gatha>
    <hangnum nr="69"/>
    <gatha type="1"> Kāye asubha saññāya, paripakka sabhāvino;</gatha>
    <gatha type="last">Ālambesu acāpallā, thirā sambuddha sāsane.</gatha>
    <hangnum nr="70"/>
    <gatha type="1"> Anto  gocarikā pakkā, bahi gocarikā navā;</gatha>
    <gatha type="last">Pakkā nāsāya uccā te, nīcāyeva navā sino.</gatha>
    <hangnum nr="71"/>
    <gatha type="1"> Navānavā  subhābhogī, nīcānīcā bhigāmino;</gatha>
    <gatha type="last">Pakkā pakkāva dhījhāyī, santāsantā virāgino.</gatha>
    <hangnum nr="72"/>
    <gatha type="1"> Sakkā sakkā na dassetuṃ, subhaṃsubhaṃ sataṃsataṃ;</gatha>
    <gatha type="last">Dhīrādhīrāga mujjhanti, kāye kāye kriyekriye.</gatha>
    <hangnum nr="73"/>
    <gatha type="1"> Sakkā  sakkāpi taṃ kātuṃ, subhaṃsubhaṃ na dhīmayaṃ;</gatha>
    <gatha type="last">Santosantojigucchaññū, na vānavā subhesako.</gatha>
    <hangnum nr="74"/>
    <gatha type="1"> Dukāyaṃ  suti cintetvā, mamāyantā mahātapā;</gatha>
    <gatha type="last">Tapaṃ nibbāyituṃ icchaṃ, dukāyaṃ duti cintaye.</gatha>
    <hangnum nr="75"/>
    <gatha type="1"> Yvāsubhaṃ subhato maññi, konubālotaduttari;</gatha>
    <gatha type="last">Andho ummattakovā so, nattānaṃ maññate tathā.</gatha>
    <hangnum nr="76"/>
    <gatha type="1"> Saritabbaka  mevetaṃ, kāye jeguccha puñjataṃ;</gatha>
    <gatha type="last">Mandarāgo manosītaṃ, labheyya tamanussanaṃ.</gatha>
    <hangnum nr="77"/>
    <gatha type="1"> Gihibhāve apāyeca, rāgayakkhandha ninnitā;</gatha>
    <gatha type="last">Maṃpi nessati soyakkho, sādemice tadāgataṃ.</gatha>
    <hangnum nr="78"/>
    <gatha type="1"> Abhiṇha  gāhinaṃ rāga, yakkhaṃ ananta dukkha daṃ;</gatha>
    <gatha type="last">Asubhā tula mantena, vārehi taṃ sa bhāyati.</gatha>
    <hangnum nr="79"/>
    <gatha type="1"> Rāgayakkho bahumāyo, saddhāmettā divesavā;</gatha>
    <gatha type="last">Rāgampi kusalaṃ maññi, jano teneva vañcito.</gatha>
    <hangnum nr="80"/>
    <gatha type="1"> Āturaṃ  asuciṃ putiṃ, passa nande samussayaṃ;</gatha>
    <gatha type="last">Uggharantaṃ paggharantaṃ, bālānaṃ abhipatthitaṃ.</gatha>
    <hangnum nr="81"/>
    <gatha type="1"> Subhato naṃ maññati bālo, avijjāya purakkhato;</gatha>
    <gatha type="last">Iccāha bhagavā nindi, bāloti subhasaññinaṃ.</gatha>
    <hangnum nr="82"/>
    <gatha type="1"> Nhāruṭṭhi  taca maṃsāni, saraṃ sataṃ na nindito;</gatha>
    <gatha type="last">Buddhanindāya mocetuṃ, tānārabbha anussare.</gatha>
    <hangnum nr="83"/>
    <gatha type="1"> Maññitvā attano bālyaṃ, asubhe subhadassino;</gatha>
    <gatha type="last">Vāyāmeyya abālāya, kāyaṃ asubhato saraṃ.</gatha>
    <hangnum nr="84"/>
    <gatha type="1"> Attānaṃ  garahitvāna, bālaṃ viparidassinaṃ;</gatha>
    <gatha type="last">Subhasaññaṃ pahinneyya, kareyyāsubha saññitaṃ.</gatha>
    <hangnum nr="85"/>
    <gatha type="1"> Visa bhesajjarukkhaṭṭho, ahi ḍaṃseyyasosato;</gatha>
    <gatha type="last">Yathā tasseva paṇṇādiṃ, khādetvā visa mujjahe.</gatha>
    <hangnum nr="86"/>
    <gatha type="1"> Evaṃ rāgo samuppajje, kāye gandhādi vāsite;</gatha>
    <gatha type="last">Anto tasseva jegucchaṃ, cintetvā rāga mujjahe.</gatha>
    <hangnum nr="87"/>
    <gatha type="1"> Jigucchitena  kāyena, apassanto jigucchataṃ;</gatha>
    <gatha type="last">Unnameti avaññāti, avijjāya purakkhato.</gatha>
    <hangnum nr="88"/>
    <gatha type="1"> Āyatiṃ  maggalābhāya, bījaṃ kareyya bhāvanaṃ;</gatha>
    <gatha type="last">Bījā bhāve kuto maggo, maggabījā hi bhāvanā.</gatha>
    <hangnum nr="89"/>
    <gatha type="1"> Maggabījo apāyepi, nimmuggo samaye gate;</gatha>
    <gatha type="last">Ummujjitvāva buddhānaṃ, maggaṃ labheyya santike.</gatha>
    <hangnum nr="90"/>
    <gatha type="1"> Ajījassa  tu saṃsāro, dīghoyeva anantiko;</gatha>
    <gatha type="last">Tasmāhi bhāvanābījaṃ, kareyya mocanatthiko.</gatha>
    <hangnum nr="91"/>
    <gatha type="1"> Abhiṇha pīḷitaṃ rāgaṃ, asubhāya nivāraye;</gatha>
    <gatha type="last">Mandīhutvā pahīyeyya, rāgo asubha bhīruko.</gatha>
    <hangnum nr="92"/>
    <gatha type="1"> Mājegucchaṃ  mamāyetha, sāva jegucchamāmako;</gatha>
    <gatha type="last">Ananta dukkha māpādi, jegucchita mamāyanā.</gatha>
    <hangnum nr="93"/>
    <gatha type="1"> Maṃsalaggo tacacchanno,</gatha>
    <gatha type="2">Nhārubandho ṭṭhipuñjako;</gatha>
    <gatha type="3">Moheti chaviyā lokaṃ,</gatha>
    <gatha type="last">Mahādukkho sa mohito.</gatha>
    <hangnum nr="94"/>
    <gatha type="1"> Nhāruṭṭhi  taca maṃsehi, rāgavaḍḍhaki saṅkhate;</gatha>
    <gatha type="last">Gehe rogā putī pāpā, vasanti kucchitā sadā.</gatha>
    <hangnum nr="95"/>
    <gatha type="1"> Luṅgantā vīsa bhūdhātū, pittādī dvādasambuva;</gatha>
    <gatha type="last">Tāpaṃ jiraṃ dahaṃ pakkaṃ, caturaggi chavāyukā.</gatha>
    <hangnum nr="96"/>
    <gatha type="1"> Adhoddhaṃ kucchi koṭṭhāsā,</gatha>
    <gatha type="2">Aṅgacārīca pāṇakā;</gatha>
    <gatha type="3">Dhātuyoyeva kāyesmiṃ,</gatha>
    <gatha type="last">Dvitālīsa anaññakā.</gatha>
    <hangnum nr="97"/>
    <gatha type="1"> Yathā  bahi tathā ajjhattaṃ, dhātū bhvāpā nalānilā;</gatha>
    <gatha type="last">Name nāhaṃ naattāti, saṃmaseyya punappunanti.</gatha>
    <subhead>4. Mettābhāvanāniddesa</subhead>
    <hangnum nr="1"/>
    <gatha type="1"> Mettā  bhāvana micchampi, suṇa buddhavaco yidaṃ;</gatha>
    <gatha type="last">Dosa niggahaṇatthāya, doso mettāyaverihi.</gatha>
    <hangnum nr="2"/>
    <gatha type="1"> Akkocchimaṃ avadhimaṃ, ajinimaṃ ahāsime;</gatha>
    <gatha type="last">Yeca taṃ upanayhanti, veraṃ tesaṃ nasammati.</gatha>
    <hangnum nr="3"/>
    <gatha type="1"> Akkocchimaṃ  avadhimaṃ, ajinimaṃ ahāsime;</gatha>
    <gatha type="last">Yecataṃ nupanayhanti, veraṃ tesaṃ upasammati.</gatha>
    <hangnum nr="4"/>
    <gatha type="1"> Nahiverena verāni, sammantidha kudācana;</gatha>
    <gatha type="last">Averenaca sammanti, esadhammo sanantano.</gatha>
    <hangnum nr="5"/>
    <gatha type="1"> Pareca  navijānanti, maya mettha yamāmase;</gatha>
    <gatha type="last">Yeca tattha vijānanti, tato sammanti medhagā.</gatha>
    <hangnum nr="6"/>
    <gatha type="1"> Kuddho atthaṃ najānāti, kuddho dhammaṃ napassati;</gatha>
    <gatha type="last">Sadā andhatamaṃ hoti, yaṃkodho sahatenaraṃ.</gatha>
    <hangnum nr="7"/>
    <gatha type="1"> Ubhinna  matthaṃ carati, attanoca parassaca;</gatha>
    <gatha type="last">Paraṃ saṃkuppitaṃ ñatvā, yo sato upasammati.</gatha>
    <hangnum nr="8"/>
    <gatha type="1"> Tasseva tena pāpiyyo, yo kuddhaṃ paṭikujjhati;</gatha>
    <gatha type="last">Kuddhaṃ apaṭikujjhanto, saṅgāmaṃ jeti dujjayaṃ.</gatha>
    <hangnum nr="9"/>
    <gatha type="1"> Khantī  paramaṃ tapo titikkhā,</gatha>
    <gatha type="2">Nibbānaṃ paramaṃ vadanti buddhā;</gatha>
    <gatha type="3">Nahi pabbajito parūpaghātī,</gatha>
    <gatha type="last">Nasamaṇo hoti paraṃ viheṭhayanto.</gatha>
    <hangnum nr="10"/>
    <gatha type="1"> Akodhena jine kodhaṃ, asādhuṃ sādhunā jine;</gatha>
    <gatha type="last">Jine kadariyaṃ dānena, saccenā likavādinaṃ.</gatha>
    <hangnum nr="11"/>
    <gatha type="1"> Yo  ve uppatitaṃ kodhaṃ, rathaṃ bhantaṃva vāraye;</gatha>
    <gatha type="last">Ta mahaṃ sārathī brūmi, rasmiggāho itarojano.</gatha>
    <hangnum nr="12"/>
    <gatha type="1"> Purisassa  hi jātassa, kudhārī jāyate mukhe;</gatha>
    <gatha type="last">Yāya chindati attānaṃ, bālo dubbhāsitaṃbhaṇaṃ.</gatha>
    <hangnum nr="13"/>
    <gatha type="1"> Selo yathā ekagghano, vātena nasamīrati;</gatha>
    <gatha type="last">Evaṃ nindā pasaṃsāsu, nasamiñjanti paṇḍitā.</gatha>
    <hangnum nr="14"/>
    <gatha type="1"> Samānabhāgaṃ  krubbetha, gāme akkuṭṭha vanditaṃ;</gatha>
    <gatha type="last">Manopadosaṃ rakkheyya, santo anuṇṇato siyā.</gatha>
    <hangnum nr="15"/>
    <gatha type="1"> Naparo paraṃ nikuppetha, nātimaññetha katthaci nakiñci;</gatha>
    <gatha type="last">Byārosanā paṭighasaññā, naññamaññassa dukkha miccheyya.</gatha>
    <hangnum nr="16"/>
    <gatha type="1"> Mātā  yathā niyaṃ putta,</gatha>
    <gatha type="2">Māyusā ekaputta manurakkhe;</gatha>
    <gatha type="3">Evampi sabba bhūtesu,</gatha>
    <gatha type="last">Mānasaṃ bhāvaye aparimāṇaṃ.</gatha>
    <hangnum nr="17"/>
    <gatha type="1"> Sutvāna dusito bahuṃ vācaṃ,</gatha>
    <gatha type="2">Samaṇānaṃvā puthujanānaṃ;</gatha>
    <gatha type="3">Pharusena hi na paṭivajjā,</gatha>
    <gatha type="last">Na hi santo paṭiseniṃ karonti.</gatha>
    <hangnum nr="18"/>
    <gatha type="1"> Saccaṃ  bhaṇe nakujjheyya, dajjā appampi yācito;</gatha>
    <gatha type="last">Etehi tīhi ṭhānehi, gacche devāna santike.</gatha>
    <hangnum nr="19"/>
    <gatha type="1"> Na paresaṃ vilomāni, na paresaṃ katākataṃ;</gatha>
    <gatha type="last">Attanova avekkheyya, katāni akatānica.</gatha>
    <hangnum nr="20"/>
    <gatha type="1"> Su  dasaṃ vajjamaññesaṃ, attano pana duddasaṃ;</gatha>
    <gatha type="2">Paresañhi so vajjāni, ophunāti yathā bhusaṃ;</gatha>
    <gatha type="last">Attano pana chādeti, kaliṃva kitavā saṭṭho.</gatha>
    <hangnum nr="21"/>
    <gatha type="1"> Nidhīnaṃva  pavattānaṃ, yaṃ passe vajjadassinaṃ;</gatha>
    <gatha type="last">Niggayhavādiṃ medhāviṃ, tādisaṃ paṇḍitaṃ bhaje.</gatha>
    <hangnum nr="22"/>
    <gatha type="1"> Tādisaṃ bhajamānassa,</gatha>
    <gatha type="2">Seyyohoti napāpiyo;</gatha>
    <gatha type="3">Iti vuttaṃ munindena,</gatha>
    <gatha type="last">Tilokaggena satthunā.</gatha>
    <hangnum nr="23"/>
    <gatha type="1"> Mettā  gandhena vāsento,</gatha>
    <gatha type="2">Dosaṃ dūrekare budho;</gatha>
    <gatha type="3">Dūrāsannesu sabbesu,</gatha>
    <gatha type="last">Attano verikesupi.</gatha>
    <hangnum nr="24"/>
    <gatha type="1"> Hane dosū panāhāni, anattha kārakāni hi;</gatha>
    <gatha type="last">Tesva santesu sabbesu, mettāhoti sunimmalā.</gatha>
    <hangnum nr="25"/>
    <gatha type="1"> Sataṃ  dujjana vākyehi, namano yāti vikriyaṃ;</gatha>
    <gatha type="last">Nahitāpayituṃ sakkā, gaṅgānadiṃ tiṇukkayā.</gatha>
    <hangnum nr="26"/>
    <gatha type="1"> Nahi nindā pasaṃsāhi, sataṃ manovikāratā;</gatha>
    <gatha type="last">Na kadācipi kampeyya, vātehi selapabbato.</gatha>
    <hangnum nr="27"/>
    <gatha type="1"> Nadiyaṃ  khuddakā nāvā, vicīhi unnatonatā;</gatha>
    <gatha type="last">Mahānāvā nakampanti, mahantīhi vicīhipi.</gatha>
    <hangnum nr="28"/>
    <gatha type="1"> Loke pasaṃsa nindāhi, dujjanovunnatonato;</gatha>
    <gatha type="last">Santopañño nacalati, mahānindā thutīhipi.</gatha>
    <hangnum nr="29"/>
    <gatha type="1"> Seloselo  nileheva,</gatha>
    <gatha type="2">Vaṇṇāvaṇṇā asassatā;</gatha>
    <gatha type="3">Lābhālābhā sukhādukkhā,</gatha>
    <gatha type="last">Yasāyasā nakampati.</gatha>
    <hangnum nr="30"/>
    <gatha type="1"> Khamādhagga karetassa, dujjano kiṃ karissati;</gatha>
    <gatha type="last">Atiṇe patito aggi, sayameva pasambhati.</gatha>
    <hangnum nr="31"/>
    <gatha type="1"> Sayameva  sakattānaṃ, maccubbhayena tacchatu;</gatha>
    <gatha type="last">Māññe tacchatu dosena, kimatthaṃ aññatacchanaṃ.</gatha>
    <hangnum nr="32"/>
    <gatha type="1"> Māññe taccha tudosena, naseyyo aññatacchanaṃ;</gatha>
    <gatha type="last">Māñño taṃ ahibyaggheva, domanassena bhāyatu.</gatha>
    <hangnum nr="33"/>
    <gatha type="1"> Nissāya  garukātabbaṃ, bahūnaṃ pāpamocanaṃ;</gatha>
    <gatha type="last">Acāpallena santena, garukātabbataṃ vaje.</gatha>
    <hangnum nr="34"/>
    <gatha type="1"> Nissāya garukātabbaṃ, bahūnaṃ puññavaḍḍhanaṃ;</gatha>
    <gatha type="last">Garukātabbataṃ gacche, dhītiyā sīla guttiyā.</gatha>
    <hangnum nr="35"/>
    <gatha type="1"> Santaṃ  hi sīlavaṃ dhītiṃ, hirottappena bhāyati;</gatha>
    <gatha type="last">Dujjanaṃ domanassena, ahibyaggheva bhāyati.</gatha>
    <hangnum nr="36"/>
    <gatha type="1"> Napharusāya vācāya, aññe dameyya paṇḍito;</gatha>
    <gatha type="last">Attānaṃva dametvāna, aññe saṇhena ovade.</gatha>
    <hangnum nr="37"/>
    <gatha type="1"> Citte  saṇhe asaṇhāpi, navācāpharusā bhave;</gatha>
    <gatha type="last">Tasmā ovā danādīsu, rakkheyya thaddhacittato.</gatha>
    <hangnum nr="38"/>
    <gatha type="1"> Attāna movadatthāya, sikkheyya buddhabhāsitaṃ;</gatha>
    <gatha type="last">Parampi anukampāya, icchanto anusāsaye.</gatha>
    <hangnum nr="39"/>
    <gatha type="1"> Aññaṃ naniggahe kiñci, sutena paṭipattiyā;</gatha>
    <gatha type="last">Attaniggahaṇaṃ seyyo, nunnameyya jinoraso.</gatha>
    <hangnum nr="40"/>
    <gatha type="1"> Nāvīkareyya  dosaṃvā, lobhaṃ mānaṃ sakaṃmalaṃ;</gatha>
    <gatha type="last">Māññe maññantu taṃ disvā, cirappabba jito nuti.</gatha>
    <hangnum nr="41"/>
    <gatha type="1"> Kakacena ttachedente, verikepinadosaye;</gatha>
    <gatha type="last">Iccovādaṃ munindassa, sampaṭiccha jinoraso.</gatha>
    <hangnum nr="42"/>
    <gatha type="1"> Verī  accupanāhīpi, rūpeva dukkhakārako;</gatha>
    <gatha type="last">Na tva tabbisaye nāme, dukkhaṃ mākari cetasi.</gatha>
    <hangnum nr="43"/>
    <gatha type="1"> Verī tibandha veropi, iheva dukkhakārako;</gatha>
    <gatha type="last">Bhavantaraṃ naanveti, sakammunā gato hiso.</gatha>
    <hangnum nr="44"/>
    <gatha type="1"> Dosotu  iha pīḷetvā,</gatha>
    <gatha type="2">Dukkhāvaho bhavebhave;</gatha>
    <gatha type="3">Mahānattha karaṃ dosaṃ,</gatha>
    <gatha type="last">Kasmā vaḍḍheti cetasi.</gatha>
    <hangnum nr="45"/>
    <gatha type="1"> Mettāsītambusekena, jinovāda manussaraṃ;</gatha>
    <gatha type="last">Mahā nattha karaṃ dosaṃ, nibbāyatu sa cetasi.</gatha>
    <hangnum nr="46"/>
    <gatha type="1"> Chaddanto  luddakaṃ pāpaṃ, bhūridattohi tuṇḍikaṃ;</gatha>
    <gatha type="last">Dhammapālo khami tātaṃ, kapindo kandaro pataṃ.</gatha>
    <hangnum nr="47"/>
    <gatha type="1"> Asaṅkhyeyya ttabhāvesu, paravajjaṃ titikkhato;</gatha>
    <gatha type="last">Nāthassa pāramiṃ khantiṃ, saraṃ dhīro titikkhatu.</gatha>
    <hangnum nr="48"/>
    <gatha type="1"> Sāsane  ciravāsena, evaṃ niddosakā iti;</gatha>
    <gatha type="last">Tuvaṃ paṭicca maññantu, sāsane sappayojanaṃ.</gatha>
    <hangnum nr="49"/>
    <gatha type="1"> Sāsane cira vāsāpi, mādisāva ime iti;</gatha>
    <gatha type="last">Tamāgamma namaññantu, sāsane nippayojanaṃ.</gatha>
    <hangnum nr="50"/>
    <gatha type="1"> Dve usetīti doso so, saparaṃ dayhate dvayaṃ;</gatha>
    <gatha type="last">Pahātabbo sa sabbesu, parattha sattha micchatā.</gatha>
    <hangnum nr="51"/>
    <gatha type="1"> Paradinnehi  noāyu, tiṭṭhate nāttano vasā;</gatha>
    <gatha type="last">Paravajjaṃ khametabbaṃ, nasādhu aññavirodhito.</gatha>
    <hangnum nr="52"/>
    <gatha type="1"> Jeguccha  kkosa nindāni, bālo gaṇhāti akkhamo;</gatha>
    <gatha type="last">Khamantotu nagaṇhāti, jānaṃ jegucchitāniti.</gatha>
    <hangnum nr="53"/>
    <gatha type="1"> Paradinnāni vaccāni, pābhatanti nakocipi;</gatha>
    <gatha type="last">Gaṇheyyevaṃ duruttāni, agaṇhanto khame sato.</gatha>
    <hangnum nr="54"/>
    <gatha type="1"> Nadi  kallola viciyo, tīraṃ patvā samantidha;</gatha>
    <gatha type="last">Sabbe uppatitā dosā, khantipatvā samanti te.</gatha>
    <hangnum nr="55"/>
    <gatha type="1"> Dosummattaka vācāya, nummatto kiṃkarissati;</gatha>
    <gatha type="last">Bhave yyummattako sova, tādisaṃ vacanaṃ bhaṇaṃ.</gatha>
    <hangnum nr="56"/>
    <gatha type="1"> Kodhano akkhamo añña, duṭṭhasaññī bhayāluko;</gatha>
    <gatha type="last">Gāmamajjhe aḷakkova, tathā māhohi taṃ jaha.</gatha>
    <hangnum nr="57"/>
    <gatha type="1"> Mettāluko  khamāsīlo,</gatha>
    <gatha type="2">Sabbaṭṭhānesunibbhayo;</gatha>
    <gatha type="3">Parattha sattha micchanto,</gatha>
    <gatha type="last">Khanti mettañca bhāvaye.</gatha>
    <hangnum nr="58"/>
    <gatha type="1"> Parakkosāni nindāni, taṃva paccenti nāññagū;</gatha>
    <gatha type="last">Khittaṃpaṃsuva vātuddhaṃ, garukaṃ kiṃ khamāyate.</gatha>
    <hangnum nr="59"/>
    <gatha type="1"> Akkosantoca  nindīca, pīḷito saka kammunā;</gatha>
    <gatha type="last">Idha peccaca nīceyyo, naṃnayaṃ gaṇhi akkhamo.</gatha>
    <hangnum nr="60"/>
    <gatha type="1"> Akkoso  maṃ naāgacchi,</gatha>
    <gatha type="2">Tassevā natthakārako;</gatha>
    <gatha type="3">Iti ñatvāva sappañño,</gatha>
    <gatha type="last">Akkosaṃ na garuṃ kare.</gatha>
    <hangnum nr="61"/>
    <gatha type="1"> Vikārāpatti micchanto, verī bahu mupakkami;</gatha>
    <gatha type="last">Māmittavasa manvehi, nibbikāro tuvaṃbhava.</gatha>
    <hangnum nr="62"/>
    <gatha type="1"> Mettambunā saddosoca, paradosoca sammati;</gatha>
    <gatha type="last">Mettāsekena sabbesu, sabbatoggiṃ nipāraye.</gatha>
    <hangnum nr="63"/>
    <gatha type="1"> Sadosa  paradosaggiṃ, sabbato disato ṭṭhitaṃ;</gatha>
    <gatha type="last">Mettā toyena vāreyya, siyā nibbuti sabbadhi.</gatha>
    <hangnum nr="64"/>
    <gatha type="1"> Nagame attano aggiṃ, paraggiṃvāpi nāgame;</gatha>
    <gatha type="last">Mettambunāva nibbātu, saparaggi dvayaṃ bhusaṃ.</gatha>
    <hangnum nr="65"/>
    <gatha type="1"> Guṇī  guṇī nandindāya, pasaṃsāya guṇī guṇī;</gatha>
    <gatha type="last">Nindaṃnindaṃ nakuppeyya, nasādiye thutiṃ thutiṃ.</gatha>
    <hangnum nr="66"/>
    <gatha type="1"> Guṇaṃ nindāya nāsetuṃ, nasakkā koci kussako;</gatha>
    <gatha type="last">Vaḍḍhetuṃvā pasaṃsāya, garuṃkare na taṃdvayaṃ.</gatha>
    <hangnum nr="67"/>
    <gatha type="1"> Dosabbhā  mala sañchanno, mettācando na rocati;</gatha>
    <gatha type="last">Taṃmuttassa tu etassa, atissaya pabhāvato.</gatha>
    <hangnum nr="68"/>
    <gatha type="1"> Su sutta buddha supinā, dvepiyā gutti nākkamo;</gatha>
    <gatha type="last">Samādhi sumukhā muḷhā, brahmā tyekā dasa gguṇā.</gatha>
    <hangnum nr="69"/>
    <gatha type="1"> Sītaṃ  karotu mettāya, cakkhuṃ lābhetu paññāya;</gatha>
    <gatha type="last">Mākāsinippabhe caññe, cando hohi gategate.</gatha>
    <hangnum nr="70"/>
    <gatha type="1"> Dūrāsannesu  sabbesu, mettaṃ pesetu pābhataṃ;</gatha>
    <gatha type="last">Dhammaṃ desetu pattānaṃ, cando hohi gategate.</gatha>
    <hangnum nr="71"/>
    <gatha type="1"> Sampattānaṃ malaṃ dhova, sītaṃkare sadādayo;</gatha>
    <gatha type="last">Uccanīce navisese, jalassamo gategate.</gatha>
    <hangnum nr="72"/>
    <gatha type="1"> Asaassatesu  phuṭṭhesu, lokadhammesu aṭṭhasu;</gatha>
    <gatha type="last">Patiṭṭho nibbikāro tvaṃ, pathavīsadiso bhava.</gatha>
    <hangnum nr="73"/>
    <gatha type="1"> Nākāsi kalahaṃ silā, sadā kenaci niccalā;</gatha>
    <gatha type="last">Mettāyanto khamāyanto, mahāsilaṃ guruṃkare.</gatha>
    <hangnum nr="74"/>
    <gatha type="1"> Silāva  sīlavā hotu, duruttāni titikkhatu;</gatha>
    <gatha type="last">Paccutte dosasaṃvaḍḍho, anuttova pasambhati.</gatha>
    <hangnum nr="75"/>
    <gatha type="1"> Sabbe ahaṃva icchanti, sattā sukhanti ñātuna;</gatha>
    <gatha type="last">Bhāveyya kamato mettaṃ, piya majjhatta verike.</gatha>
    <hangnum nr="76"/>
    <gatha type="1"> Sabbe  tasanti daṇḍassa, sabbe bhāyanti maccuno;</gatha>
    <gatha type="last">Attānaṃ upamaṃ katvā, nahaneyya naghātaye.</gatha>
    <hangnum nr="77"/>
    <gatha type="1"> Sukha kāmāni bhūtāni,</gatha>
    <gatha type="2">Yodaṇḍena vihiṃsati;</gatha>
    <gatha type="3">Attano sukha mesāno,</gatha>
    <gatha type="last">Pecca so nalabhesukhaṃ.</gatha>
    <hangnum nr="78"/>
    <gatha type="1"> Averā  byāpajjā nīgho, sukhī cassaṃ ahaṃva me;</gatha>
    <gatha type="last">Hitakāmā tathā assu, majjhattā verinopica.</gatha>
    <hangnum nr="79"/>
    <gatha type="1"> Mātaro  bhātaro ñātī, dāyako pāsakāpica;</gatha>
    <gatha type="last">Sukhīhontūti bhāveyya, caje tesuca lagganaṃ.</gatha>
    <hangnum nr="80"/>
    <gatha type="1"> Doso mettāya dūrāri, taṇhā āsanna verikā;</gatha>
    <gatha type="last">Taṇhaṃ piyesu vāreyya, dosaṃ verīsu mettiko.</gatha>
    <hangnum nr="81"/>
    <gatha type="1"> Ekuddese  kakammāca, sissā ācariyā sukhī;</gatha>
    <gatha type="last">Hontu sabrahmacārīca, teca ññoñña hitāvahā.</gatha>
    <hangnum nr="82"/>
    <gatha type="1"> Rājānoca amaccāca, gāme issariyā sukhī;</gatha>
    <gatha type="last">Bhavantu devatāyoca, tehi surakkhito sukho.</gatha>
    <hangnum nr="83"/>
    <gatha type="1"> Mayaṃ  yena suguttāva,</gatha>
    <gatha type="2">Sukhitā raṭṭhavāsino;</gatha>
    <gatha type="3">Sukhī kalla tthu sorājā,</gatha>
    <gatha type="last">Tejavanto cirāyuko.</gatha>
    <hangnum nr="84"/>
    <gatha type="1"> Raṭṭha  piṇḍena jīvāma, raṭṭhavāsī sukhantuti;</gatha>
    <gatha type="last">Bhāveyyevaṃ amoghaṃva, raṭṭhapiṇḍaṃ subhuñjati.</gatha>
    <hangnum nr="85"/>
    <gatha type="1"> Āpāyikā bahū santi, mātāpitādi pubbakā;</gatha>
    <gatha type="last">Tecaññeca sukhīnīghā, ssva byāpajjā averino.</gatha>
    <hangnum nr="86"/>
    <gatha type="1"> Sattā  bhūtāca pāṇāca, puggalā attabhāvikā;</gatha>
    <gatha type="last">Thī pū riyā nariyāca, devānarā nipātikā.</gatha>
    <hangnum nr="87"/>
    <gatha type="1"> Averā hontu byāpajjā, anīghāca sukhī ime;</gatha>
    <gatha type="last">Attānaṃ parihārantu, catudhā iti bhāvaye.</gatha>
    <hangnum nr="88"/>
    <gatha type="1"> Puratthimāya  disāya, sabbesattā averino;</gatha>
    <gatha type="last">Abyāpajjā sukhīnīghā, hontūti tāva bhāvaye.</gatha>
    <hangnum nr="89"/>
    <gatha type="1"> Puratthimāya disāya, sabbepāṇātiādinā;</gatha>
    <gatha type="last">Dvādasakkhattuṃ bhāveyya, sesāsupi ayaṃnayo.</gatha>
    <hangnum nr="90"/>
    <gatha type="1"> Catuddisā  nudisā dho, uddhaṃ sattāca pāṇino;</gatha>
    <gatha type="last">Bhūtāca puggalā atta, bhāvī sabbe thi pūrisā.</gatha>
    <hangnum nr="91"/>
    <gatha type="1"> Ariyā ariyā devā, narāca vinipātikā;</gatha>
    <gatha type="last">Averā byāpajjā nīghā, sukhattāca bhavantu te.</gatha>
    <hangnum nr="92"/>
    <gatha type="1"> Catuddisā  nudisā dho, uddhanti dasakedisi;</gatha>
    <gatha type="last">Dvādase te paricchijja, bhāveyya puggale budho.</gatha>
    <hangnum nr="93"/>
    <gatha type="1"> Mettā  vassena temetu, pajjuntoviya sabbadhi;</gatha>
    <gatha type="last">Mākiñci parivajjehi, evaṃ mettā subhāvitā.</gatha>
    <hangnum nr="94"/>
    <gatha type="1"> Pañcā nodhi sattodhisā, siyuṃ dvādasapuggalā;</gatha>
    <gatha type="last">Ntu catūhesu bhāvetvā, aṭṭhatālīsakā siyuṃ.</gatha>
    <hangnum nr="95"/>
    <gatha type="1"> Dasakedisi  tāmettā, catussata asītiyo;</gatha>
    <gatha type="last">Aṭṭhatālīsāhi pañca, satā ṭṭhavīsa sādhikā.</gatha>
    <hangnum nr="96"/>
    <gatha type="1"> Dukkhite  karuṇaṃ brūhe, muditaṃ sukhite jane;</gatha>
    <gatha type="last">Mettāceva upekkhāca, ubho ubhosu bhāvitā.</gatha>
    <hangnum nr="97"/>
    <gatha type="1"> Brahmavāsīti vattabbo, tesvaññatara vāsito;</gatha>
    <gatha type="last">Gandhabhūtesu so loke, brahmāviya virocati.</gatha>
  </text>
</tree>
