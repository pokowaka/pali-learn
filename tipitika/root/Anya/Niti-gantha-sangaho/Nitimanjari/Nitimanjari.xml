<?xml version='1.0' encoding='UTF-8'?>
<tree text="N&#x12B;tima&#xF1;jar&#x12B;" target="text">
  <text>
    <centered> Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Kulakkhaye  vinassanti,</gatha>
    <gatha type="2">Kuladhammā sanantanā;</gatha>
    <gatha type="3">Dhamme naṭṭhe kulaṃ sabbaṃ,</gatha>
    <gatha type="last">Adhammo abhibhū khalaṃ.</gatha>
    <hangnum nr="2"/>
    <gatha type="1"> Adhammābhibhavā dantā,</gatha>
    <gatha type="2">Padussanti kulitthiyo;</gatha>
    <gatha type="3">Thīsu duṭṭhā sva dhammena,</gatha>
    <gatha type="last">Jāyate vaṇṇasaṅkaro.</gatha>
    <hangnum nr="3"/>
    <gatha type="1"> Piyaṃ  bhāse guṇaggāho,</gatha>
    <gatha type="2">Sūro siyā vikantano;</gatha>
    <gatha type="3">Dātā candasamā nārī,</gatha>
    <gatha type="last">Diṭṭhaṃ diṭṭhaṃ nahāsaye.</gatha>
    <hangnum nr="4"/>
    <gatha type="1"> Kutotthi  kumitte saccaṃ,</gatha>
    <gatha type="2">Kudāre rativaḍḍhanaṃ;</gatha>
    <gatha type="3">Kudesamhi mano rammaṃ,</gatha>
    <gatha type="last">Kurāje bhogasampadaṃ.</gatha>
    <gatha type="1">Saṅketeva  amittasmiṃ,</gatha>
    <gatha type="2">Mittasmiṃ pi navissase;</gatha>
    <gatha type="3">Abhayā bhaya muppannaṃ,</gatha>
    <gatha type="last">Api mūlāni kantati.</gatha>
    <gatha type="1">Adiṭṭhova  paro seyyo,</gatha>
    <gatha type="last">Dummitto no vissāsiko.</gatha>
    <gatha type="1">Aggihomaphalaṃ  vedo,</gatha>
    <gatha type="2">Satthaṃsīlaphalaṃ mataṃ;</gatha>
    <gatha type="3">Ratiputtaphalaṃ nārī,</gatha>
    <gatha type="last">Dānabhuttiphalaṃ dhanaṃ.</gatha>
    <gatha type="1">Asaccaṃ  sāhasaṃ māyā,</gatha>
    <gatha type="2">Mūḷhatta ma tilobhatā;</gatha>
    <gatha type="3">Asocaṃ niddayattañca,</gatha>
    <gatha type="last">Thīnaṃ dosā sabhāvajā.</gatha>
    <gatha type="1">Jāyāya  bhattuno bhāro,</gatha>
    <gatha type="2">Sissena guruno kato;</gatha>
    <gatha type="3">Amaccakehi rājassa,</gatha>
    <gatha type="last">Pitarānaṃ nijenaca.</gatha>
    <hangnum nr="5"/>
    <gatha type="1"> Uyyamena  hi sijjhanti,</gatha>
    <gatha type="2">Kammāni na manorathā;</gatha>
    <gatha type="3">Na hi suttassa sīhassa,</gatha>
    <gatha type="last">Pavīsanti mukhe migā.</gatha>
    <gatha type="1">Atisītaṃ  atiuṇhaṃ,</gatha>
    <gatha type="2">Atisāyamidaṃ ahu;</gatha>
    <gatha type="3">Iti visaṭṭhakammante,</gatha>
    <gatha type="last">Khaṇā accenti māṇave.</gatha>
    <gatha type="1">Ādānassa padānassa,</gatha>
    <gatha type="2">Kattabbassa ca kammuno;</gatha>
    <gatha type="3">Khippaṃ akayyamānassa,</gatha>
    <gatha type="last">Kāle pivati sampadaṃ.</gatha>
    <gatha type="1">Nādabbe  nihitā kāci,</gatha>
    <gatha type="2">Kriyā phalavatī bhave;</gatha>
    <gatha type="3">Nabyāpārasatenāpi,</gatha>
    <gatha type="last">Sukova pāṭhate bako.</gatha>
    <gatha type="1">Yo  dandhakāle tarati,</gatha>
    <gatha type="2">Taraṇīye ca dandhaye;</gatha>
    <gatha type="3">Sukkhapaṇṇaṃ va akkamma,</gatha>
    <gatha type="last">Atthaṃ bhañjati attano.</gatha>
    <hangnum nr="6"/>
    <gatha type="1"> Yaṃ  dadāti yaṃ bhuñjati,</gatha>
    <gatha type="2">Tadeva dhanino dhanaṃ;</gatha>
    <gatha type="3">Aññe matassa kīḷanti,</gatha>
    <gatha type="last">Dārehipi dhanehipi.</gatha>
    <gatha type="1">Dānopabhogahīnena ,</gatha>
    <gatha type="2">Dhanena dhanino sukhaṃ;</gatha>
    <gatha type="3">Ko viseso daliddassa,</gatha>
    <gatha type="last">Adhikaṃ dhanarakkhaṇaṃ.</gatha>
    <gatha type="1">Nijasokhyaṃ  nirundhanto,</gatha>
    <gatha type="2">Nīcabhogo mitampaco;</gatha>
    <gatha type="3">Dhanaṃ sañcayate yo so,</gatha>
    <gatha type="last">Parabhāravaho pasu.</gatha>
    <gatha type="1">Yaṃ  ussukā saṅkharonti,</gatha>
    <gatha type="2">Alakkhikā bahuṃ dhanaṃ;</gatha>
    <gatha type="3">Sippavanto asippāvā,</gatha>
    <gatha type="last">Lakkhi vā tāni bhuñjati.</gatha>
    <hangnum nr="7"/>
    <gatha type="1"> Sampatyaṃ  mahataṃ cittaṃ,</gatha>
    <gatha type="2">Bhave uppale komalaṃ;</gatha>
    <gatha type="3">Vipatyaṃca mahāsela,</gatha>
    <gatha type="last">Silāsaṅghātakakkasaṃ.</gatha>
    <hangnum nr="8"/>
    <gatha type="1"> Asambhabyaguṇaṃ  thutvā,</gatha>
    <gatha type="2">Khedo mudhāva jāyate;</gatha>
    <gatha type="3">Avhāyaṃ canda mu llokya,</gatha>
    <gatha type="last">Nacandota mu pāgamī.</gatha>
    <hangnum nr="9"/>
    <gatha type="1"> Saccaṃ  mukhamhi dhāreyya,</gatha>
    <gatha type="2">Kaṇṇe sutaṃ bhuje jayaṃ;</gatha>
    <gatha type="3">Hadayamhi khamaṃ vīraṃ,</gatha>
    <gatha type="last">Lokādāsaṃca locane.</gatha>
    <gatha type="1">Saddamattaṃ  naphandeyya,</gatha>
    <gatha type="2">Aññatvā saddakāraṇaṃ;</gatha>
    <gatha type="3">Saddahetuṃ pariññāya,</gatha>
    <gatha type="last">Pamodo vā bhayo tathā.</gatha>
    <gatha type="1">Sabbasuta  ma dhīyeyya,</gatha>
    <gatha type="last">Hīnamukkaṭṭhamajjhimaṃ.</gatha>
    <hangnum nr="10"/>
    <gatha type="1"> Dunnāriyā  kulaṃ suddhaṃ,</gatha>
    <gatha type="2">Putto nassati lālanā;</gatha>
    <gatha type="3">Samiddhi anayā bandhu,</gatha>
    <gatha type="last">Pavāsā madanā hirī.</gatha>
    <gatha type="1">Lālaye  pañcavassāni,</gatha>
    <gatha type="2">Dasavassāni tālaye;</gatha>
    <gatha type="3">Pattetu soḷasevasse,</gatha>
    <gatha type="last">Puttaṃ mittaṃva ācare.</gatha>
    <gatha type="1">Lālane bahavo dosā,</gatha>
    <gatha type="last">Lālane bahavo guṇā.</gatha>
    <gatha type="1">Pāpā  nivārayati yojayate hitāya,</gatha>
    <gatha type="2">Guyhāni gūhati guṇaṃ pakaṭīkaroti;</gatha>
    <gatha type="3">Āpattikañca najahāti dadāti kāle,</gatha>
    <gatha type="last">Sammitta lakkhaṇamidaṃ pavadanti santo.</gatha>
    <hangnum nr="11"/>
    <gatha type="1"> Dujjano  jīyate yutyā,</gatha>
    <gatha type="2">Niggahena nadhīmatā;</gatha>
    <gatha type="3">Nipātyate mahārukkho,</gatha>
    <gatha type="last">Tassamīpa khatikkhayā.</gatha>
    <gatha type="1">Vane  migāca luddhānaṃ,</gatha>
    <gatha type="2">Dujjanānañca sajjanā;</gatha>
    <gatha type="3">Akāraṇaverī honti,</gatha>
    <gatha type="last">Tiṇabhakkhā supesalā.</gatha>
    <gatha type="1">Pādalaggaṃ  karaṭṭhena,</gatha>
    <gatha type="last">Kaṇḍakeneva kaṇḍakaṃ.</gatha>
    <gatha type="1">Bālaṃ  napasse nasuṇe,</gatha>
    <gatha type="2">Nacabālena saṃvase;</gatha>
    <gatha type="3">Bālenāllāpasallāpaṃ,</gatha>
    <gatha type="last">Nakare nacarocaye.</gatha>
    <hangnum nr="12"/>
    <gatha type="1"> Upa kattuṃ yathā khuddo,</gatha>
    <gatha type="2">Samattho natathāmahā;</gatha>
    <gatha type="3">Kūpo hi hanti pipāsaṃ,</gatha>
    <gatha type="last">Natu pāyo mahambudhi.</gatha>
    <hangnum nr="13"/>
    <gatha type="1"> Ādānassa  padānassa,</gatha>
    <gatha type="2">Kattabbassaca kammuno;</gatha>
    <gatha type="3">Khippaṃ akaramānassa,</gatha>
    <gatha type="last">Kālo bhakkhati taṃ rasaṃ.</gatha>
    <gatha type="1">Nakkhattaṃ  paṭimānentaṃ,</gatha>
    <gatha type="2">Attho bālaṃ upajjhagā;</gatha>
    <gatha type="3">Attho atthassa nakkhattaṃ,</gatha>
    <gatha type="last">Kiṃ karissanti tārakā.</gatha>
    <gatha type="1">Ajarāmarova  pañño,</gatha>
    <gatha type="2">Vijjamatthañca cintaye;</gatha>
    <gatha type="3">Gahitoviya kesesu,</gatha>
    <gatha type="last">Maccunā dhammamācare.</gatha>
    <hangnum nr="14"/>
    <gatha type="1"> Vajjā gurūca mantīca,</gatha>
    <gatha type="2">Tayo raṭṭhābhisaṅkhatā;</gatha>
    <gatha type="3">Jīvīta dakkha kosānaṃ,</gatha>
    <gatha type="last">Vaḍḍhanā nāsanāca te.</gatha>
    <hangnum nr="15"/>
    <gatha type="1"> Thirena  kammaṃ vaḍḍhati,</gatha>
    <gatha type="2">Athirena turena no;</gatha>
    <gatha type="3">Phalanti samaye rukkhā,</gatha>
    <gatha type="last">Sittāpi bahuvārinā.</gatha>
    <gatha type="1">Vāyāmetheva  puriso,</gatha>
    <gatha type="last">Nanibbindeyya paṇḍito.</gatha>
    <gatha type="1">Payatano  tādiso neva,</gatha>
    <gatha type="2">Kayyo yena phalaṃ nahi;</gatha>
    <gatha type="3">Selagge kūpakhaṇanā,</gatha>
    <gatha type="last">Kathaṃ toyasamāgamo.</gatha>
    <gatha type="1">Ñāṇaṅkusena  sammaggaṃ,</gatha>
    <gatha type="last">Niyyatyussāhakuñjaro.</gatha>
    <gatha type="1">Asamekkhitakammantaṃ,</gatha>
    <gatha type="2">Turitābhi nipātinaṃ;</gatha>
    <gatha type="3">Tānikammāni tappenti,</gatha>
    <gatha type="last">Uṇhaṃ va jjhohitaṃ mukhe.</gatha>
    <hangnum nr="16"/>
    <gatha type="1"> Chaddosā  puriseneha,</gatha>
    <gatha type="2">Hātabbā bhūtimicchantā;</gatha>
    <gatha type="3">Niddā majjaṃ bhayaṃ kodho,</gatha>
    <gatha type="last">Ālasyaṃ dīghasuttatā.</gatha>
    <gatha type="1">Na  divā suppasīlena,</gatha>
    <gatha type="2">Rattimuṭṭhānadessinā;</gatha>
    <gatha type="3">Niccasoṇḍena mattena,</gatha>
    <gatha type="last">Sakkā āvasituṃ gharaṃ.</gatha>
    <gatha type="1">Abhetabbamhi  bhāyanti,</gatha>
    <gatha type="2">Bhāyitabbe nabhāyare;</gatha>
    <gatha type="3">Bhayābhaya vimuḷhā te,</gatha>
    <gatha type="last">Jimhānugā ujuñjahā.</gatha>
    <gatha type="1">Yassa  manussabhūtassa,</gatha>
    <gatha type="2">Natthi bhogāca sippakaṃ;</gatha>
    <gatha type="3">Kiṃ phalaṃ tassa mānussaṃ,</gatha>
    <gatha type="last">Dvipādaṭṭho hi so migo.</gatha>
    <hangnum nr="17"/>
    <gatha type="1"> Nānopāyova  kattabbo,</gatha>
    <gatha type="2">Sace bhaveyya attano;</gatha>
    <gatha type="3">Atthasiddhi yathākāmaṃ,</gatha>
    <gatha type="last">Upāyo hi hitañjaso.</gatha>
    <gatha type="1">Lañjadānabālisena ,</gatha>
    <gatha type="2">Kūṭaḍḍakāradhīvarā;</gatha>
    <gatha type="3">Vinicchayamahāmacchaṃ,</gatha>
    <gatha type="last">Oṭṭenti lobhasāgare.</gatha>
    <gatha type="1">Yassete caturo dhammā,</gatha>
    <gatha type="2">Vānarinda yathātava;</gatha>
    <gatha type="3">Saccaṃ dhammo dhīti cāgo,</gatha>
    <gatha type="last">Diṭṭhaṃ so ativattati.</gatha>
    <hangnum nr="18"/>
    <gatha type="1"> Vidvāca  ratanaṃ nārī,</gatha>
    <gatha type="2">Vīṇā sātthaṃ giraṃmahī;</gatha>
    <gatha type="3">Guṇavisesa māgamma,</gatha>
    <gatha type="last">Guṇāni aguṇānica.</gatha>
    <gatha type="1">Dhanavā  balavā loke,</gatha>
    <gatha type="last">Dhanā bhavati paṇḍito.</gatha>
    <gatha type="1">Sumane  nissito kīṭo,</gatha>
    <gatha type="2">Nigguṇo hīnako sayaṃ;</gatha>
    <gatha type="3">Taṃ pupphehi maṇḍentānaṃ,</gatha>
    <gatha type="last">Raññaṃ siropi rohati.</gatha>
    <gatha type="1">Alakkhikehi  sañcītā,</gatha>
    <gatha type="2">Dhanabhogāca cintitā;</gatha>
    <gatha type="3">Lakkhikassa bhavantete,</gatha>
    <gatha type="last">Lakkhivā suṭṭhubhuñjati.</gatha>
    <gatha type="1">Khattiyo  seṭṭho jane tasmiṃ,</gatha>
    <gatha type="2">Yo gottapaṭisārino;</gatha>
    <gatha type="3">Vijjācaraṇasampanno,</gatha>
    <gatha type="last">So seṭṭho devamānuse.</gatha>
    <gatha type="1">Visāpi  amataṃ gaṇhe,</gatha>
    <gatha type="2">Gūthato maṇimuttamaṃ;</gatha>
    <gatha type="3">Kaṇṭakapādapā pupphaṃ,</gatha>
    <gatha type="last">Thirataṃ dukkulā varaṃ.</gatha>
    <gatha type="1">Dhanissarādiguṇommi -</gatha>
    <gatha type="last">Vegena vāhitā pajā.</gatha>
    <hangnum nr="19"/>
    <gatha type="1"> Yassa tthi satataṃ mettā,</gatha>
    <gatha type="2">Sabbalokasuvallabhā;</gatha>
    <gatha type="3">Kūpāyate samuddopi,</gatha>
    <gatha type="last">Aggi tassa jalāyate.</gatha>
    <hangnum nr="20"/>
    <gatha type="1"> Sakkharāyati merūpi,</gatha>
    <gatha type="2">Visabhakkho sudhāyate;</gatha>
    <gatha type="3">Sasāyate migarāja,</gatha>
    <gatha type="2">Byālo mālāguṇāyate;</gatha>
    <gatha type="3">Dolāyate chamācālo,</gatha>
    <gatha type="last">Nānāvudhā tiṇāyare.</gatha>
    <hangnum nr="21"/>
    <gatha type="1"> Sameva  sati ussāhe,</gatha>
    <gatha type="2">Sukhavāho hitaṅkaro;</gatha>
    <gatha type="3">Ūne-dhike tathā nohi,</gatha>
    <gatha type="last">Majjhago sādhu sabbadā.</gatha>
    <gatha type="1">Sādhu  kho paṇḍitonāma,</gatha>
    <gatha type="last">Natveva atipaṇḍito.</gatha>
  </text>
</tree>
