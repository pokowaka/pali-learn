<?xml version='1.0' encoding='UTF-8'?>
<tree text="Itthikath&#x101;" target="text">
  <text>
    <hangnum nr="198"/>
    <gatha type="1"> Namātarā  dhītuyā vāpi,</gatha>
    <gatha type="2">Bhagīniyā vicakkhaṇo;</gatha>
    <gatha type="3">Navivittāsane mante,</gatha>
    <gatha type="last">Nārī māyāvinīnanu.</gatha>
    <hangnum nr="199"/>
    <gatha type="1"> Vijjutānañca lolattaṃ,</gatha>
    <gatha type="2">Satthānañcatitikkhaṇaṃ;</gatha>
    <gatha type="3">Sīghataṃ vāyutejānaṃ,</gatha>
    <gatha type="last">Anukubbanti nāriyo.</gatha>
    <hangnum nr="200"/>
    <gatha type="1"> Dviguṇo thīna māhāro,</gatha>
    <gatha type="2">Buddhicāpi catugguṇo;</gatha>
    <gatha type="3">Chaguṇo hoti vāyāmo,</gatha>
    <gatha type="last">Kāmotva ṭṭha guṇobhave.</gatha>
    <hangnum nr="201"/>
    <gatha type="1"> Ekamekāyaitthīyā,</gatha>
    <gatha type="2">Aṭṭhaṭṭhapatino siyuṃ;</gatha>
    <gatha type="3">Sūrāca balavantoca,</gatha>
    <gatha type="2">Sabbākāmarasāharā;</gatha>
    <gatha type="3">Kareyya navame chandaṃ,</gatha>
    <gatha type="last">Unnattā hi napūrati.</gatha>
    <hangnum nr="202"/>
    <gatha type="1"> Lapanti  saddhimaññena,</gatha>
    <gatha type="2">Passantaññaṃ savibbhamā;</gatha>
    <gatha type="3">Cittakaṃ cintayantaññaṃ,</gatha>
    <gatha type="last">Nārīnaṃnāma ko piyo.</gatha>
    <hangnum nr="203"/>
    <gatha type="1"> Jivhāsahassiko yo hi,</gatha>
    <gatha type="2">Jīve vassasataṃ naro;</gatha>
    <gatha type="3">Tena nikammuno vutto,</gatha>
    <gatha type="last">Thīdoso kiṃkhayaṃgato.</gatha>
    <hangnum nr="204"/>
    <gatha type="1"> Aggi āpo thiyo muḷho,</gatha>
    <gatha type="2">Sappo rājakulānica;</gatha>
    <gatha type="3">Payatanāpagantabbo,</gatha>
    <gatha type="last">Maccupāṇaharāniti.</gatha>
    <hangnum nr="205"/>
    <gatha type="1"> Itthīnaṃ  dujjanā nañca,</gatha>
    <gatha type="2">Visāsonopapajjate;</gatha>
    <gatha type="3">Vīsassa siṅgino roga,</gatha>
    <gatha type="last">Nadīrājakulassaca.</gatha>
    <hangnum nr="206"/>
    <gatha type="1"> Satthaṃ sunicchitamatīpi vicintanīyaṃ,</gatha>
    <gatha type="2">Svārādhitopya vanipo parisaṅkanīyo;</gatha>
    <gatha type="3">Hatthaṅgatāpi yuvatīparirakkhanīyā,</gatha>
    <gatha type="last">Satthāvanīpayuvatīsu kutovasitthaṃ.</gatha>
    <hangnum nr="207"/>
    <gatha type="1"> Ayuttakammāraddhanaṃ virodho,</gatha>
    <gatha type="2">Saṅghassa yuddhañca mahābalehi;</gatha>
    <gatha type="3">Vissāsakammaṃ pamādāsu niccaṃ,</gatha>
    <gatha type="last">Dvārānimaccussa vadanti paññā.</gatha>
    <hangnum nr="208"/>
    <gatha type="1"> Vātaṃ jālena naro parāmase,</gatha>
    <gatha type="2">Osiñce sāgaraṃ ekapāṇinā;</gatha>
    <gatha type="3">Sakenatālena janeyya ghosaṃ,</gatha>
    <gatha type="last">Yo sabbabhāvaṃ pamadāsu osaje.</gatha>
    <hangnum nr="209"/>
    <gatha type="1"> Itthīpi  hi ekacciyā,</gatha>
    <gatha type="2">Seyyā vuttāva muninā;</gatha>
    <gatha type="3">Bhaṇḍāna muttamaṃ itthī,</gatha>
    <gatha type="last">Aggupaṭṭhāyikātica.</gatha>
    <hangnum nr="210"/>
    <gatha type="1"> Yo naṃ bharati sabbadā,</gatha>
    <gatha type="2">Niccaṃ ātāpi ussuko;</gatha>
    <gatha type="3">Sabbakāmaharaṃ posaṃ,</gatha>
    <gatha type="last">Bhattāraṃ nātimaññati.</gatha>
    <hangnum nr="211"/>
    <gatha type="1"> Nācāpi  sotthi bhattāraṃ,</gatha>
    <gatha type="2">Issācārena rosaye;</gatha>
    <gatha type="3">Bhattuca garunosabbe,</gatha>
    <gatha type="last">Paṭipūjeti paṇḍito.</gatha>
    <hangnum nr="212"/>
    <gatha type="1"> Uṭṭhāyikā anālāsā,</gatha>
    <gatha type="2">Saṅgahitaparijjanā;</gatha>
    <gatha type="3">Bhattu manāpaṃ carati,</gatha>
    <gatha type="last">Bhattakaṃ anurakkhati.</gatha>
    <hangnum nr="213"/>
    <gatha type="1"> Evaṃ vattati yānārī,</gatha>
    <gatha type="2">Bhattuchandavasānugā;</gatha>
    <gatha type="3">Manāpānāma tedevā,</gatha>
    <gatha type="last">Yattha sā upapajjati.</gatha>
    <hangnum nr="214"/>
    <gatha type="1"> Kokilānaṃ  saro rūpaṃ,</gatha>
    <gatha type="2">Nārīrūpaṃ patibbataṃ;</gatha>
    <gatha type="3">Vijjā rūpa marūpānaṃ,</gatha>
    <gatha type="last">Khamā rūpaṃ tapassīnaṃ.</gatha>
    <hangnum nr="215"/>
    <gatha type="1"> Āneya kulajaṃ pañño,</gatha>
    <gatha type="2">Virūpamapi kaññakaṃ;</gatha>
    <gatha type="3">Hīnāyapi surūpāya,</gatha>
    <gatha type="last">Vivāhaṃsadisaṃ kare.</gatha>
    <hangnum nr="216"/>
    <gatha type="1"> Visamhāmatamādeyya ,</gatha>
    <gatha type="2">Amajjamhāpikañcanaṃ;</gatha>
    <gatha type="3">Nicamhāpyuttamāvijjā,</gatha>
    <gatha type="last">Ratanitthīpidukulā.</gatha>
    <hangnum nr="217"/>
    <gatha type="1"> Bālitthī makkhikātuṇḍaṃ,</gatha>
    <gatha type="2">Isīnañca kamaṇḍaluṃ;</gatha>
    <gatha type="3">Setambu phalaṃ tambulaṃ,</gatha>
    <gatha type="last">Nocchiṭṭhamupajāyate.</gatha>
    <hangnum nr="218"/>
    <gatha type="1"> Bālakko paṇṇadhūmoca,</gatha>
    <gatha type="2">Vuddhitthī pallalodakaṃ;</gatha>
    <gatha type="3">Āyukkhayakaraṃ niccaṃ,</gatha>
    <gatha type="last">Rattoca dadhibhojanaṃ.</gatha>
    <hangnum nr="219"/>
    <gatha type="1"> Thiyo  seveyya naccantaṃ,</gatha>
    <gatha type="2">Sāduṃ bhuñjeyyanāhitaṃ;</gatha>
    <gatha type="3">Pūjaye mānaye vuddhe,</gatha>
    <gatha type="last">Guruṃ māyāya nobhaje.</gatha>
    <hangnum nr="220"/>
    <gatha type="1"> Ācāro kula mākhyāti,</gatha>
    <gatha type="2">Desa mākhyāti bhāsitaṃ;</gatha>
    <gatha type="3">Sambhavo pema mākhyāti,</gatha>
    <gatha type="last">Deha mākhyātibhojanaṃ.</gatha>
    <hangnum nr="221"/>
    <gatha type="1"> Dehītivacanādvārā ,</gatha>
    <gatha type="2">Dehaṭṭhāpañcadevatā;</gatha>
    <gatha type="3">Sajja niyanti dhī kitti,</gatha>
    <gatha type="last">Hirī sirī matīpica.</gatha>
    <hangnum nr="222"/>
    <gatha type="1"> Dehītivacanaṃ dukkhaṃ,</gatha>
    <gatha type="2">Natthītivacanaṃ tathā;</gatha>
    <gatha type="3">Vākyaṃdehītinatthīti,</gatha>
    <gatha type="last">Mābhaveyya bhavebhave.</gatha>
    <hangnum nr="223"/>
    <gatha type="1"> Bodhayanti nayācanti,</gatha>
    <gatha type="2">Dehīti pacchimājanā;</gatha>
    <gatha type="3">Passa vatthumadānassa,</gatha>
    <gatha type="last">Mābhavatūti īdiso.</gatha>
    <hangnum nr="224"/>
    <gatha type="1"> Mahā  atyappakaṃ yāti,</gatha>
    <gatha type="2">Niguṇe guṇavāpiha;</gatha>
    <gatha type="3">Aṭṭhānaṭṭheyyabhāvena,</gatha>
    <gatha type="last">Gajindoiva dabbake.</gatha>
    <hangnum nr="225"/>
    <gatha type="1"> Mahantaṃ nissayaṃkatvā,</gatha>
    <gatha type="2">Khuddopyatimahā bhave;</gatha>
    <gatha type="3">Hemapabbatamāpajja,</gatha>
    <gatha type="last">Sovaṇṇākira pakkhino.</gatha>
    <hangnum nr="226"/>
    <gatha type="1"> Bahūna  mappasārānaṃ,</gatha>
    <gatha type="2">Ekibhāvo hidujjayo;</gatha>
    <gatha type="3">Tiṇena vaṭṭate rajju,</gatha>
    <gatha type="last">Tāya nāgopi bandhate.</gatha>
    <hangnum nr="227"/>
    <gatha type="1"> Asahāyo samatthopi,</gatha>
    <gatha type="2">Tejasi kiṃ karissati;</gatha>
    <gatha type="3">Nivātasaṇṭhito aggi,</gatha>
    <gatha type="last">Sayamevūpasammati.</gatha>
    <hangnum nr="228"/>
    <gatha type="1"> Khantuṃ tapanajotejo,</gatha>
    <gatha type="2">Sakkāhoti na vaṇṇajo;</gatha>
    <gatha type="3">Bhūpādīhi katodaṇḍo,</gatha>
    <gatha type="last">Sakkāhoti na bhaccajo.</gatha>
    <hangnum nr="229"/>
    <gatha type="1"> Thīsaṃsagge  kutosuddho,</gatha>
    <gatha type="2">Maṃsabhakkhe kutodayā;</gatha>
    <gatha type="3">Surāpāṇe kutosaccaṃ,</gatha>
    <gatha type="last">Pakodhamhi kutotapo.</gatha>
    <hangnum nr="230"/>
    <gatha type="1"> Thīyā guyhaṃ nasaṃseyya,</gatha>
    <gatha type="2">Amittassaca paṇḍito;</gatha>
    <gatha type="3">Yocā missena saṃhīro,</gatha>
    <gatha type="last">Hadayattheno yonaro.</gatha>
    <hangnum nr="231"/>
    <gatha type="1"> Guyhamattha </gatha>
    <gatha type="2">Sambodhayati yonaro;</gatha>
    <gatha type="3">Mantabhedabhayā tassa,</gatha>
    <gatha type="last">Dāsabhūto titikkhati.</gatha>
    <hangnum nr="232"/>
    <gatha type="1"> Vahe amitta khandhena,</gatha>
    <gatha type="2">Yāvakāle anāgate;</gatha>
    <gatha type="3">Tamheva cāgate kāle,</gatha>
    <gatha type="last">Bhinde ghaṭami vuppale.</gatha>
    <hangnum nr="233"/>
    <gatha type="1"> Khalaṃ  sālaṃ pasuṃ khettaṃ,</gatha>
    <gatha type="2">Gantvācassa abhikkhaṇaṃ;</gatha>
    <gatha type="3">Mitaṃ dhaññaṃ nidhāpeyya,</gatha>
    <gatha type="last">Mitañca pācaye ghare.</gatha>
    <hangnum nr="234"/>
    <gatha type="1"> Kodhaṃ lobhaṃ madaṃ mānaṃ,</gatha>
    <gatha type="2">Tandiṃ missaṃ pamattakaṃ;</gatha>
    <gatha type="3">Soṇṭhaṃniddhālukaṃ makkhaṃ,</gatha>
    <gatha type="last">Maccherañca jahe budho.</gatha>
    <hangnum nr="235"/>
    <gatha type="1"> Kodho  abbhantare jāto,</gatha>
    <gatha type="2">Dhūvaṃ nāseti kodhanaṃ;</gatha>
    <gatha type="3">Vatthālaṅkārapuṇṇāyaṃ,</gatha>
    <gatha type="last">Mañjūsāyaṃ sikhīyathā.</gatha>
    <hangnum nr="236"/>
    <gatha type="1"> Uppajjate sace kodho;</gatha>
    <gatha type="2">Āvajje kakacūpamaṃ;</gatha>
    <gatha type="3">Uppajje ce rase taṇhā,</gatha>
    <gatha type="last">Puttamaṃsūpamaṃ sare.</gatha>
    <hangnum nr="237"/>
    <gatha type="1"> Guṇa maddhisamaṃ makkhe,</gatha>
    <gatha type="2">Parena kalahe sati;</gatha>
    <gatha type="3">Addhisamaṃ pakāseti,</gatha>
    <gatha type="last">Aṇumattaṃvavajjakaṃ.</gatha>
    <hangnum nr="238"/>
    <gatha type="1"> Tasseva  tena pāpīyo,</gatha>
    <gatha type="2">Yo kuddhaṃ paṭikujjhati;</gatha>
    <gatha type="3">Kuddha mapaṭikujjhanto,</gatha>
    <gatha type="last">Saṅgāmaṃ jeti dujjayaṃ.</gatha>
    <hangnum nr="239"/>
    <gatha type="1"> Rāgonāma manosallaṃ,</gatha>
    <gatha type="2">Guṇatthavaratakkaro;</gatha>
    <gatha type="3">Rāhu vijjāsasaṅkassa,</gatha>
    <gatha type="last">Tapodhanahutāsano.</gatha>
    <hangnum nr="240"/>
    <gatha type="1"> Pamādo  jāyate madā,</gatha>
    <gatha type="2">Pamādā jāyate khayo;</gatha>
    <gatha type="3">Khayā padosā jāyanti,</gatha>
    <gatha type="last">Madaṃ kiṃ najahe budho.</gatha>
    <hangnum nr="241"/>
    <gatha type="1"> Namanti phalinorukkhā,</gatha>
    <gatha type="2">Namanti vibudhājanā;</gatha>
    <gatha type="3">Sukkhakaṭṭhañca muḷhoca,</gatha>
    <gatha type="last">Bhijjateva nanamanti.</gatha>
    <hangnum nr="242"/>
    <gatha type="1"> Ṭhāne  vuddhāna mokāsaṃ,</gatha>
    <gatha type="2">Dade vuddhāpacāyiko;</gatha>
    <gatha type="3">Nanu tālo ajīvopi,</gatha>
    <gatha type="last">Samīpa ññe paronato.</gatha>
    <hangnum nr="243"/>
    <gatha type="1"> Garukātabbaposesu,</gatha>
    <gatha type="2">Niccavuttiṃ karoti yo;</gatha>
    <gatha type="3">Nicattaṃ so pahantāna,</gatha>
    <gatha type="last">Uttamatte patiṭṭhati.</gatha>
    <hangnum nr="244"/>
    <gatha type="1"> Yattha posaṃ najānanti,</gatha>
    <gatha type="2">Jātiyā vinayena vā;</gatha>
    <gatha type="3">Na tattha mānaṃ kariyā,</gatha>
    <gatha type="last">Vasa maññātakejane.</gatha>
    <hangnum nr="245"/>
    <gatha type="1"> Aññātavāsaṃ  vasatā,</gatha>
    <gatha type="2">Jātavedasamenāpi;</gatha>
    <gatha type="3">Khamitabbaṃ sapaññena,</gatha>
    <gatha type="last">Api dāsassa tajjitaṃ.</gatha>
    <hangnum nr="246"/>
    <gatha type="1"> Dhanadhaññāpayogesu,</gatha>
    <gatha type="2">Tathā vijjāgamesuca;</gatha>
    <gatha type="3">Dūteca byavahāreca,</gatha>
    <gatha type="last">Cattalajjo sadā bhave.</gatha>
    <hangnum nr="247"/>
    <gatha type="1"> Nahi  koci kate kicce,</gatha>
    <gatha type="2">Kattāraṃ sammapekkhate;</gatha>
    <gatha type="3">Tasmā sabbānikammāni,</gatha>
    <gatha type="last">Sāvasesāni kāraye.</gatha>
    <hangnum nr="248"/>
    <gatha type="1"> Iṇaseso aggiseso,</gatha>
    <gatha type="2">Sattuseso tayoime;</gatha>
    <gatha type="3">Punappunaṃpi vaḍḍhanti,</gatha>
    <gatha type="last">Tasmā sesaṃ nakāraye.</gatha>
    <hangnum nr="249"/>
    <gatha type="1"> Natthi vijjāsamaṃ vittaṃ,</gatha>
    <gatha type="2">Natthi byādhisamo ripu;</gatha>
    <gatha type="3">Natthi attasamaṃ pemaṃ,</gatha>
    <gatha type="last">Natthi kammaparaṃ balaṃ.</gatha>
    <hangnum nr="250"/>
    <gatha type="1"> Attanā  kurute lakkhī,</gatha>
    <gatha type="2">Alakkhīcāpi attanā;</gatha>
    <gatha type="3">Nahi lakkhī alakkhīca,</gatha>
    <gatha type="last">Añño aññassa kurute.</gatha>
    <hangnum nr="251"/>
    <gatha type="1"> Sayaṃ āyaṃ vayaṃ raññā,</gatha>
    <gatha type="2">Sayaṃ jaññā katākataṃ;</gatha>
    <gatha type="3">Attanāva bhavakkheyya,</gatha>
    <gatha type="last">Katāni akatānica.</gatha>
    <hangnum nr="252"/>
    <gatha type="1"> Upakāraṃ  hiteneva,</gatha>
    <gatha type="2">Sattunā sattu muddhare;</gatha>
    <gatha type="3">Pādalaggaṃ karaṭṭhena,</gatha>
    <gatha type="last">Kaṇṭakena kaṇṭakaṃ.</gatha>
    <hangnum nr="253"/>
    <gatha type="1"> Name namantassa bhaje bhajantaṃ,</gatha>
    <gatha type="2">Kiccāni krupassa kareyya kiccaṃ;</gatha>
    <gatha type="3">Nā natthakāmassa kareyya atthaṃ,</gatha>
    <gatha type="last">Asambhajantaṃpi nasambhajeyya.</gatha>
    <hangnum nr="254"/>
    <gatha type="1"> Caje  cajantaṃ navataṃ kariyā,</gatha>
    <gatha type="2">Apetacittena nasambhajeyya;</gatha>
    <gatha type="3">Dijo dumaṃ khīṇaphala mañatvā,</gatha>
    <gatha type="last">Aññaṃ sapekkheyya mahāti loko.</gatha>
  </text>
</tree>
