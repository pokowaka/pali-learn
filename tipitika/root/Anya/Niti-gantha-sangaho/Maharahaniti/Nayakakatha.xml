<?xml version='1.0' encoding='UTF-8'?>
<tree text="N&#x101;yakakath&#x101;" target="text">
  <text>
    <hangnum nr="164"/>
    <gatha type="1"> Kassako  vāṇijomacco,</gatha>
    <gatha type="2">Samaṇo sutasīlavā;</gatha>
    <gatha type="3">Tesu vipulajātesu,</gatha>
    <gatha type="last">Raṭṭhaṃpi vipulaṃ siyā.</gatha>
    <hangnum nr="165"/>
    <gatha type="1"> Tesu dubbalajātesu,</gatha>
    <gatha type="2">Raṭṭhaṃpi dubbalaṃ siyā;</gatha>
    <gatha type="3">Tasmā raṭṭhaṃpi vipulaṃ,</gatha>
    <gatha type="last">Dhāraye raṭṭhasāravā.</gatha>
    <hangnum nr="166"/>
    <gatha type="1"> Mahārukkhassa  phalino,</gatha>
    <gatha type="2">Āmaṃ chindati yo phalaṃ;</gatha>
    <gatha type="3">Rasañcassa najānāti,</gatha>
    <gatha type="last">Bījañcassa vinassati.</gatha>
    <hangnum nr="167"/>
    <gatha type="1"> Mahārukkhupamaṃ raṭṭhaṃ,</gatha>
    <gatha type="2">Yo adhammena sāsati;</gatha>
    <gatha type="3">Rasañcassa najānāti,</gatha>
    <gatha type="last">Raṭṭhañcāpi vinassati.</gatha>
    <hangnum nr="168"/>
    <gatha type="1"> Mahārukkhassa phalino,</gatha>
    <gatha type="2">Pakkaṃ chindati yo phalaṃ;</gatha>
    <gatha type="3">Rasañcassa vijānāti,</gatha>
    <gatha type="last">Bījañcassa nanassati.</gatha>
    <hangnum nr="169"/>
    <gatha type="1"> Mahārukkhupamaṃ  raṭṭhaṃ,</gatha>
    <gatha type="2">Dhammena yo pasāsati;</gatha>
    <gatha type="3">Rasañcassa vijānāti,</gatha>
    <gatha type="last">Raṭṭhañcāpi nanassati.</gatha>
    <hangnum nr="170"/>
    <gatha type="1"> Janappadañca yorājā,</gatha>
    <gatha type="2">Adhammena pasāsati;</gatha>
    <gatha type="3">Sabbo sadhihi sorājā,</gatha>
    <gatha type="last">Viruddho hoti khattiyo.</gatha>
    <hangnum nr="171"/>
    <gatha type="1"> Tatheva  nigame hiṃsaṃ,</gatha>
    <gatha type="2">Ye yuttā kayavikkaye;</gatha>
    <gatha type="3">Suṅkadānabalīkāre,</gatha>
    <gatha type="last">Sa kosena virujjhati.</gatha>
    <hangnum nr="172"/>
    <gatha type="1"> Mahāravarakhettesu,</gatha>
    <gatha type="2">Saṅga, me katanissame;</gatha>
    <gatha type="3">Ussite hiṃsayaṃ rājā,</gatha>
    <gatha type="last">Sabalena virujjhati.</gatha>
    <hangnum nr="173"/>
    <gatha type="1"> Tatheva isayo hiṃso,</gatha>
    <gatha type="2">Saṃyame brahmacāriyo;</gatha>
    <gatha type="3">Adhammacāri khattīyo,</gatha>
    <gatha type="last">So saggena virujjhati.</gatha>
    <hangnum nr="174"/>
    <gatha type="1"> Sayaṃkatā  naparena,</gatha>
    <gatha type="2">Mahānajjo juvakatā;</gatha>
    <gatha type="3">Issarena tathā raññā,</gatha>
    <gatha type="last">Saraṭṭhe adhipaccatā.</gatha>
    <hangnum nr="175"/>
    <gatha type="1"> Pāpaṃvāpi hi puññaṃvā,</gatha>
    <gatha type="2">Padhāno yaṃ karotice;</gatha>
    <gatha type="3">Lokopevaṃ karotyeva,</gatha>
    <gatha type="last">Taṃ vijāneyya paṇḍito.</gatha>
    <hangnum nr="176"/>
    <gatha type="1"> Kacchapīnañca  macchīnaṃ,</gatha>
    <gatha type="2">Kukkuṭīnañca dhenūnaṃ;</gatha>
    <gatha type="3">Puttaposā yathāhoti,</gatha>
    <gatha type="last">Tathā maccesu rājūnaṃ.</gatha>
    <hangnum nr="177"/>
    <gatha type="1"> Anāyakā vinassanti,</gatha>
    <gatha type="2">Nassanti bahunāyakā;</gatha>
    <gatha type="3">Thīnāyakā vinassanti,</gatha>
    <gatha type="last">Nassanti susunāyakā.</gatha>
    <hangnum nr="178"/>
    <gatha type="1"> Bahuvo  yattha netāro,</gatha>
    <gatha type="2">Sabbe paṇḍitamānino;</gatha>
    <gatha type="3">Sabbe mahattamicchanti,</gatha>
    <gatha type="last">Kataṃ nesaṃ vinassati.</gatha>
    <hangnum nr="179"/>
    <gatha type="1"> Nodayāya vināsāya,</gatha>
    <gatha type="2">Bahunāyakatā bhūsaṃ;</gatha>
    <gatha type="3">Nomilanti vinassanti,</gatha>
    <gatha type="last">Padmā nyakkehisattahi.</gatha>
    <hangnum nr="180"/>
    <gatha type="1"> Asantuṭṭho yatī naṭṭho,</gatha>
    <gatha type="2">Santuṭṭhoca mahīpati;</gatha>
    <gatha type="3">Salajjā gaṇikā naṭṭhā,</gatha>
    <gatha type="last">Nilajjātu kulaṅganā.</gatha>
    <hangnum nr="181"/>
    <gatha type="1"> Na  gaṇassa ggato gacche,</gatha>
    <gatha type="2">Siddhe kamme samaṃphalaṃ;</gatha>
    <gatha type="3">Kammavippatti cehoti,</gatha>
    <gatha type="last">Mukharo tatra haññate.</gatha>
    <hangnum nr="182"/>
    <gatha type="1"> Padhiro ca tapassīni,</gatha>
    <gatha type="2">Sūro raṇavaṇo tathā;</gatha>
    <gatha type="3">Majjapo patithī rājā,</gatha>
    <gatha type="last">Ete nasaddahāmahaṃ.</gatha>
    <hangnum nr="183"/>
    <gatha type="1"> Jāneyya  pesane bhaccaṃ,</gatha>
    <gatha type="2">Bandhavāpi bhayāgate;</gatha>
    <gatha type="3">Āpadāsu tathā mittaṃ,</gatha>
    <gatha type="last">Dārañca vibhavakkhaye.</gatha>
    <hangnum nr="184"/>
    <gatha type="1"> Raṇā paccāgataṃ sūraṃ,</gatha>
    <gatha type="2">Dhanañca gharamāgataṃ;</gatha>
    <gatha type="3">Jiṇṇa mannaṃ pasaṃseyya,</gatha>
    <gatha type="last">Dārañca gatayobbanaṃ.</gatha>
    <hangnum nr="185"/>
    <gatha type="1"> Saddhāpemesu santesu,</gatha>
    <gatha type="2">Nagaṇe māsakaṃ sataṃ;</gatha>
    <gatha type="3">Saddhāvemesva santesu,</gatha>
    <gatha type="last">Māsakaṃpi sataṃ gaṇe.</gatha>
    <hangnum nr="186"/>
    <gatha type="1"> Adantadamanaṃ  dānaṃ,</gatha>
    <gatha type="2">Dānaṃ sabbatthasādhakaṃ;</gatha>
    <gatha type="3">Dānena piyavācena,</gatha>
    <gatha type="last">Unnamanti namantica.</gatha>
    <hangnum nr="187"/>
    <gatha type="1"> Dānaṃ sinehabhesajjaṃ,</gatha>
    <gatha type="2">Maccheraṃ dussanosadhaṃ;</gatha>
    <gatha type="3">Dānaṃ yasassabhosajjaṃ,</gatha>
    <gatha type="last">Maccheraṃ kappanosadhaṃ.</gatha>
    <hangnum nr="188"/>
    <gatha type="1"> Dubbhikkhe  annadātaṃca,</gatha>
    <gatha type="2">Subhikkheca hiraññadaṃ;</gatha>
    <gatha type="3">Bhayecābhayatādānaṃ,</gatha>
    <gatha type="last">Saggepi bahu maññate.</gatha>
    <hangnum nr="189"/>
    <gatha type="1"> Sataṃcakkhu sataṃkaṇṇā,</gatha>
    <gatha type="2">Nāyakassa sutā sadā;</gatha>
    <gatha type="3">Tathāpi andhapadhīro;</gatha>
    <gatha type="last">Esā nāyakadhammatā.</gatha>
    <hangnum nr="190"/>
    <gatha type="1"> Khamā jāgariyu ṭṭhānaṃ,</gatha>
    <gatha type="2">Saṃvibhāgo dayikkhaṇā;</gatha>
    <gatha type="3">Nāyakassa guṇāete,</gatha>
    <gatha type="last">Icchitabbā hitatthinā.</gatha>
    <hangnum nr="191"/>
    <gatha type="1"> Paribhūto  mudū hoti,</gatha>
    <gatha type="2">Atitikkhoca veravā;</gatha>
    <gatha type="3">Etañcaubhayaṃ ñatvā,</gatha>
    <gatha type="last">Anumajjhaṃ samācare.</gatha>
    <hangnum nr="192"/>
    <gatha type="1"> Nekantamudunā sakkā,</gatha>
    <gatha type="2">Ekantatikhiṇenavā;</gatha>
    <gatha type="3">Attaṃ mahante ṭhapetuṃ,</gatha>
    <gatha type="last">Tasmā ubhaya mācare.</gatha>
    <hangnum nr="193"/>
    <gatha type="1"> Piṭṭhito  kkaṃ niseveyya,</gatha>
    <gatha type="2">Kucchinātu hutāsanaṃ;</gatha>
    <gatha type="3">Sāmikaṃ sabbabhāvena,</gatha>
    <gatha type="last">Paralokaṃ amāyāya.</gatha>
    <hangnum nr="194"/>
    <gatha type="1"> Naseve pharusaṃsāmiṃ,</gatha>
    <gatha type="2">Taṃpi sevena macchariṃ;</gatha>
    <gatha type="3">Tato paggaṇhakaṃseve,</gatha>
    <gatha type="last">Seve niggaṇhakaṃ tato;</gatha>
    <hangnum nr="195"/>
    <gatha type="1"> Na sā rājā yo ajeyyaṃ jināti,</gatha>
    <gatha type="2">Na so sakhāyo sakhāraṃ jināti;</gatha>
    <gatha type="3">Na sā bhariyā patino virodhati,</gatha>
    <gatha type="last">Na te vuttā ye nabharanti jiṇṇakaṃ.</gatha>
    <hangnum nr="196"/>
    <gatha type="1"> Na  sā sabhā yattha nasanti santo,</gatha>
    <gatha type="2">Na te santo ye navadanti dhammaṃ;</gatha>
    <gatha type="3">Rāgañca dosañca pahāya mohaṃ,</gatha>
    <gatha type="last">Dhammaṃ bhaṇantāva bhavanti santo.</gatha>
    <hangnum nr="197"/>
    <gatha type="1"> Sutassa rakkhā satatābhiyogo;</gatha>
    <gatha type="2">Kulassa vattaṃ purisassa vijjā;</gatha>
    <gatha type="3">Rañño pamādo pasamodhanassa,</gatha>
    <gatha type="last">Thīnantu jānāmi na jātu rakkhaṃ.</gatha>
  </text>
</tree>
