<?xml version='1.0' encoding='UTF-8'?>
<tree text="Mittakath&#x101;" target="text">
  <text>
    <hangnum nr="113"/>
    <gatha type="1"> Katvāna  kusalaṃkammaṃ,</gatha>
    <gatha type="2">Katvācā kusalaṃ pure;</gatha>
    <gatha type="3">Sukhitadukkhitā honti,</gatha>
    <gatha type="last">So bālo yo napassati.</gatha>
    <hangnum nr="114"/>
    <gatha type="1"> Sayaṃkatena pāpena,</gatha>
    <gatha type="2">Aniṭṭhaṃ labhate phalaṃ;</gatha>
    <gatha type="3">Te me so me janentīti,</gatha>
    <gatha type="last">Punāguṃ kurute jaḷo.</gatha>
    <hangnum nr="115"/>
    <gatha type="1"> Kālakhepena  hāpeti,</gatha>
    <gatha type="2">Dānasīlādikaṃ jaḷo;</gatha>
    <gatha type="3">Athirampi thiraṃ maññe,</gatha>
    <gatha type="last">Attānaṃ sassatīsamaṃ.</gatha>
    <hangnum nr="116"/>
    <gatha type="1"> Bālova pāpakaṃ katvā,</gatha>
    <gatha type="2">Nataṃchaṭṭetumussahe;</gatha>
    <gatha type="3">Kiṃ byagghatādi gacchanto,</gatha>
    <gatha type="last">Padaṃ makkhetumussahe.</gatha>
    <hangnum nr="117"/>
    <gatha type="1"> Paranassanato naṭṭho,</gatha>
    <gatha type="2">Pureva paranāsako;</gatha>
    <gatha type="3">Sīghaṃvā dassanaṃ yāti,</gatha>
    <gatha type="last">Tiṇaṃ pāsādajjhāpakaṃ.</gatha>
    <hangnum nr="118"/>
    <gatha type="1"> Bhojanā  methunā niddā,</gatha>
    <gatha type="2">Gave poseca vijjati;</gatha>
    <gatha type="3">Vijjā viseso posassa,</gatha>
    <gatha type="last">Tatohīno gosamo bhave.</gatha>
    <hangnum nr="119"/>
    <gatha type="1"> Muḷhasisso padesena,</gatha>
    <gatha type="2">Kunārībharaṇenaca;</gatha>
    <gatha type="3">Khalasatthūhisaṃyogā,</gatha>
    <gatha type="last">Paṇḍitopyavasīdati.</gatha>
    <hangnum nr="120"/>
    <gatha type="1"> Dvecimekaṇṭakā  tikkhā,</gatha>
    <gatha type="2">Sarīrasobhitā kāme;</gatha>
    <gatha type="3">Nidhano yoca kāmeti,</gatha>
    <gatha type="last">Yocakuppatyanissāro.</gatha>
    <hangnum nr="121"/>
    <gatha type="1"> Nidhanocāpi kāmeti,</gatha>
    <gatha type="2">Dubbalo kalahaṃpiyo;</gatha>
    <gatha type="3">Mandasattho vivādatthi,</gatha>
    <gatha type="last">Tividhaṃ muḷhalakkhaṇaṃ.</gatha>
    <hangnum nr="122"/>
    <gatha type="1"> Appasuto sute appe,</gatha>
    <gatha type="2">Bahuṃmaññati mānavo;</gatha>
    <gatha type="3">Sindhudakama passanto,</gatha>
    <gatha type="last">Kūpetoyaṃva maṇḍuko.</gatha>
    <hangnum nr="123"/>
    <gatha type="1"> Tadamināpi  jānāti,</gatha>
    <gatha type="2">Sobbhesu padaresuca;</gatha>
    <gatha type="3">Sunantā yanti kusumbhā,</gatha>
    <gatha type="last">Tuṇhīyanti mahodadhi.</gatha>
    <hangnum nr="124"/>
    <gatha type="1"> Yaṃ ūnakaṃ taṃ sunati,</gatha>
    <gatha type="2">Yaṃ pūraṃ santameva taṃ;</gatha>
    <gatha type="3">Aḍḍhakumbhūpamo bālo,</gatha>
    <gatha type="last">Rahato pūrova paṇḍito.</gatha>
    <hangnum nr="125"/>
    <gatha type="1"> Budhehibhāsamānopi ,</gatha>
    <gatha type="2">Khalo bahutaketavo;</gatha>
    <gatha type="3">Ghaṃsiyamāno aṅgāro,</gatha>
    <gatha type="last">Nilamattaṃ nagacchati.</gatha>
    <hangnum nr="126"/>
    <gatha type="1"> Cārutā paradārāya,</gatha>
    <gatha type="2">Dhanaṃ lokatappatiyā;</gatha>
    <gatha type="3">Pasutaṃ sādhunāsāya,</gatha>
    <gatha type="last">Khale khalatarā guṇā.</gatha>
    <hangnum nr="127"/>
    <gatha type="1"> Ito  hassataraṃ loke,</gatha>
    <gatha type="2">Kiñci tassa navijjati;</gatha>
    <gatha type="3">Dujjanotica yaṃāha,</gatha>
    <gatha type="last">Sajjanaṃ dujjano sayaṃ.</gatha>
    <hangnum nr="128"/>
    <gatha type="1"> Rogaṇḍacaṅkuro tejo,</gatha>
    <gatha type="2">Visamassataro ghaṇo;</gatha>
    <gatha type="3">Avināsiya samanti,</gatha>
    <gatha type="last">Na khaloca sanissayaṃ.</gatha>
    <hangnum nr="129"/>
    <gatha type="1"> Navinā  paravādena,</gatha>
    <gatha type="2">Ramante dujjanā khalu;</gatha>
    <gatha type="3">Na sā sabbarase bhutvā,</gatha>
    <gatha type="last">Vinā vacce natussati.</gatha>
    <hangnum nr="130"/>
    <gatha type="1"> Tappate yāti sandhānaṃ,</gatha>
    <gatha type="2">Davo bhavati vanataṃ;</gatha>
    <gatha type="3">Muduṃ dujjanacittaṃ kiṃ,</gatha>
    <gatha type="last">Lohena upamīyate.</gatha>
    <hangnum nr="131"/>
    <gatha type="1"> Tasmā dujjanasaṃsaggaṃ,</gatha>
    <gatha type="2">Āsīvisa mivoragaṃ;</gatha>
    <gatha type="3">Ārakā parivajjeyya,</gatha>
    <gatha type="last">Bhūtikāmo vicakkhaṇo.</gatha>
    <hangnum nr="132"/>
    <gatha type="1"> Dujjanena  hi saṃsaggo,</gatha>
    <gatha type="2">Sattutāpi nayujjate;</gatha>
    <gatha type="3">Tatto dahati aṅgāro,</gatha>
    <gatha type="last">Santātu kālataṃkaro.</gatha>
    <hangnum nr="133"/>
    <gatha type="1"> Dujjano vajjanīyova,</gatha>
    <gatha type="2">Vijjāyālaṅkatopi ce;</gatha>
    <gatha type="3">Maṇinā laṅkato santo,</gatha>
    <gatha type="last">Sappo kiṃ nabhayaṅkaro.</gatha>
    <hangnum nr="134"/>
    <gatha type="1"> Aggino  dahato dāyaṃ,</gatha>
    <gatha type="2">Sakhābhavati māluto;</gatha>
    <gatha type="3">Sova dīpaṃtu nāseti,</gatha>
    <gatha type="last">Khale nattheva mittatā.</gatha>
    <hangnum nr="135"/>
    <gatha type="1"> Nasmase katapāpamhi,</gatha>
    <gatha type="2">Nasmase alikavādini;</gatha>
    <gatha type="3">Nasmasettatthapaññamhi,</gatha>
    <gatha type="last">Atisantepi nasmase.</gatha>
    <hangnum nr="136"/>
    <gatha type="1"> Māretuṃ kittakā sakkā,</gatha>
    <gatha type="2">Dujjanā gagaṇūpamā;</gatha>
    <gatha type="3">Māritā kodhacittetu,</gatha>
    <gatha type="last">Mārito honti dujjanā.</gatha>
    <hangnum nr="137"/>
    <gatha type="1"> Bhūmi  kaṇṭakasaṃkiṇṇā,</gatha>
    <gatha type="2">Chādituṃ nevasakyate;</gatha>
    <gatha type="3">Upāhana mattakena,</gatha>
    <gatha type="last">Channā bhavati medanī.</gatha>
    <hangnum nr="138"/>
    <gatha type="1"> Sattā sadāpasevanti,</gatha>
    <gatha type="2">Sodakaṃ vāpiādikaṃ;</gatha>
    <gatha type="3">Sabhogaṃ sadhanañcevaṃ,</gatha>
    <gatha type="last">Tucchāce te jahanti te.</gatha>
    <hangnum nr="139"/>
    <gatha type="1"> Dhanahīnaṃ  caje mitto,</gatha>
    <gatha type="2">Puttadārā sahodarā;</gatha>
    <gatha type="3">Atthavantaṃva sevanti,</gatha>
    <gatha type="last">Attho loke mahāsakhā.</gatha>
    <hangnum nr="140"/>
    <gatha type="1"> Na rūpinī na paññāṇo,</gatha>
    <gatha type="2">Nakulīno padhānatā;</gatha>
    <gatha type="3">Kāle vipattisampatte,</gatha>
    <gatha type="last">Dhanimāva visesatā.</gatha>
    <hangnum nr="141"/>
    <gatha type="1"> Kalyāṇamittaṃ  kantāraṃ,</gatha>
    <gatha type="2">Yuddhaṃ sabhāyaṃ bhāsituṃ;</gatha>
    <gatha type="3">Asatthā gantu micchanti,</gatha>
    <gatha type="last">Muḷhā tecaturojanā.</gatha>
    <hangnum nr="142"/>
    <gatha type="1"> Ahitā paṭisedhoca,</gatha>
    <gatha type="2">Hitesuca payojanaṃ;</gatha>
    <gatha type="3">Byasanesva pariccāgo,</gatha>
    <gatha type="last">Saṅkhepā mittalakkhaṇaṃ.</gatha>
    <hangnum nr="143"/>
    <gatha type="1"> Āture byasanepatte,</gatha>
    <gatha type="2">Dubbhikkhe sattu viggahe;</gatha>
    <gatha type="3">Rājadvāre susāneca,</gatha>
    <gatha type="last">Yo tiṭṭhati sabandhavo.</gatha>
    <hangnum nr="144"/>
    <gatha type="1"> So  bandhu yo hiteyutto,</gatha>
    <gatha type="2">So pitā yo tu posako;</gatha>
    <gatha type="3">So ñāti yatra visāso,</gatha>
    <gatha type="last">Sā bhariyā yatra nibbūti.</gatha>
    <hangnum nr="145"/>
    <gatha type="1"> Hitesino sumittoca,</gatha>
    <gatha type="2">Viññūca dullabhā janā;</gatha>
    <gatha type="3">Yatho sadhaṃca sāduṃca,</gatha>
    <gatha type="last">Rogahārīca sujano.</gatha>
    <hangnum nr="146"/>
    <gatha type="1"> Agaruko  anālasso,</gatha>
    <gatha type="2">Asaṭṭhoca saccavā suci;</gatha>
    <gatha type="3">Aluddho atthakāmoca,</gatha>
    <gatha type="last">Ediso suhaduttamo.</gatha>
    <hangnum nr="147"/>
    <gatha type="1"> Yo dhuvāni pariccajja,</gatha>
    <gatha type="2">Adhūvānyupasevati;</gatha>
    <gatha type="3">Dhuvāpi tassa nassanti,</gatha>
    <gatha type="last">Adhuvesu kathāvakā.</gatha>
    <hangnum nr="148"/>
    <gatha type="1"> Luddhamatthenagaṇheyya ,</gatha>
    <gatha type="2">Thaddha mañjalikammunā;</gatha>
    <gatha type="3">Chandānuvattiyā muḷhaṃ,</gatha>
    <gatha type="last">Yathābhūtena paṇḍitaṃ.</gatha>
    <hangnum nr="149"/>
    <gatha type="1"> Uttamaṃ pāṇipātena,</gatha>
    <gatha type="2">Sūraṃ bhedena vijaye;</gatha>
    <gatha type="3">Nicaṃ dabbapadānena,</gatha>
    <gatha type="last">Vikkamena samaṃ jaye.</gatha>
    <hangnum nr="150"/>
    <gatha type="1"> Yassayassa hi yobhāvo,</gatha>
    <gatha type="2">Tenatena hi taṃnaraṃ;</gatha>
    <gatha type="3">Anupavissa medhāvī,</gatha>
    <gatha type="last">Khippamattavasaṃ naye.</gatha>
    <hangnum nr="151"/>
    <gatha type="1"> Yena  icchati sambandhaṃ,</gatha>
    <gatha type="2">Tena tīṇi nakāraye;</gatha>
    <gatha type="3">Vivāda matthasambandhaṃ,</gatha>
    <gatha type="last">Parokkhe dāradassanaṃ.</gatha>
    <hangnum nr="152"/>
    <gatha type="1"> Accābhikkhaṇasaṃsaggā,</gatha>
    <gatha type="2">Asammosaraṇenaca;</gatha>
    <gatha type="3">Etena mittā jīranti,</gatha>
    <gatha type="last">Akāle yācanāyaca.</gatha>
    <hangnum nr="153"/>
    <gatha type="1"> Tasmā  nābhikkhaṇaṃ gacche,</gatha>
    <gatha type="2">Nacagacche cirāciraṃ;</gatha>
    <gatha type="3">Kālena yācaṃ yāceyya,</gatha>
    <gatha type="last">Evaṃ mittā najīraye.</gatha>
    <hangnum nr="154"/>
    <gatha type="1"> Ete bhiyyo samaṃ yanti,</gatha>
    <gatha type="2">Sandhi tesaṃ najīrati;</gatha>
    <gatha type="3">Yo adhippannaṃ sahati,</gatha>
    <gatha type="last">Yoca jānāti desanaṃ.</gatha>
    <hangnum nr="155"/>
    <gatha type="1"> Sace santā vivādanti,</gatha>
    <gatha type="2">Khippaṃ sandhiraye puna;</gatha>
    <gatha type="3">Bālā pattāva bhijjanti,</gatha>
    <gatha type="last">Na te samathamajjhaguṃ.</gatha>
    <hangnum nr="156"/>
    <gatha type="1"> Yenamittena  saṃsaggo,</gatha>
    <gatha type="2">Yogakkhemo vihīyati;</gatha>
    <gatha type="3">Pubbeva jjhābhavantassa,</gatha>
    <gatha type="last">Rakkhe akkhiva paṇḍito.</gatha>
    <hangnum nr="157"/>
    <gatha type="1"> Yenamittena saṃsaggā,</gatha>
    <gatha type="2">Yogakkhemo pavaḍḍhati;</gatha>
    <gatha type="3">Kareyyattasamaṃ vutti,</gatha>
    <gatha type="last">Sabbakiccesu paṇḍito.</gatha>
    <hangnum nr="158"/>
    <gatha type="1"> Guṇo  sabbaññutulyopi,</gatha>
    <gatha type="2">Sīdate ko anissayo;</gatha>
    <gatha type="3">Anaggha mapimāṇikkaṃ,</gatha>
    <gatha type="last">Hemaṃ nissāya sobhate.</gatha>
    <hangnum nr="159"/>
    <gatha type="1"> Pabbepabbe kamenucchu,</gatha>
    <gatha type="2">Visesarasivaggato;</gatha>
    <gatha type="3">Tathā sumittiko sādhu,</gatha>
    <gatha type="last">Viparitova dujjano.</gatha>
    <hangnum nr="160"/>
    <gatha type="1"> Teneva muninā vuttaṃ,</gatha>
    <gatha type="2">Yekecilokiyādhammā;</gatha>
    <gatha type="3">Tathā nibbānagāmīno,</gatha>
    <gatha type="last">Santi lokuttarādhammā.</gatha>
    <hangnum nr="161"/>
    <gatha type="1"> Kalyāṇamitta 1 māgamma,</gatha>
    <gatha type="2">Sabbe te honti pāṇinaṃ;</gatha>
    <gatha type="3">Tasmā kalyāṇamittesu,</gatha>
    <gatha type="last">Kātabbo ādaro sadā.</gatha>
    <hangnum nr="162"/>
    <gatha type="1"> Yo ve kataññū katavediko dhiro,</gatha>
    <gatha type="2">Kalyāṇamitto daḷhabhattica hoti;</gatha>
    <gatha type="3">Dukkhitassa sakkaccaṃ kareti kiccaṃ,</gatha>
    <gatha type="last">Tathāvidhaṃ sappurisāti vadanti.</gatha>
    <hangnum nr="163"/>
    <gatha type="1"> Yassahi  dhammaṃ puriso vijaññā,</gatha>
    <gatha type="2">Yecassa kaṅkhaṃ vinayanti santo;</gatha>
    <gatha type="3">Tañhissa dīpañca parāyanañca,</gatha>
    <gatha type="last">Na tena mittaṃ jirayetha pañño.</gatha>
  </text>
</tree>
