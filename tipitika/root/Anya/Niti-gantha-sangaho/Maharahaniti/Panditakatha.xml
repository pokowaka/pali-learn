<?xml version='1.0' encoding='UTF-8'?>
<tree text="Pa&#x1E47;&#x1E0D;itakath&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Mahāraharahaṃ  sakya,</gatha>
    <gatha type="2">Muniṃ nīvaraṇā taṇhā;</gatha>
    <gatha type="3">Muttaṃ muttaṃ sudassanaṃ,</gatha>
    <gatha type="last">Vande bodhivaraṃ varaṃ.</gatha>
    <hangnum nr="2"/>
    <gatha type="1"> Muninā  munināgena,</gatha>
    <gatha type="2">Duṭṭhapabbajjitā jitā;</gatha>
    <gatha type="3">Yathā yathāasaddhamma-</gatha>
    <gatha type="last">Puraṇā puraṇādayo.</gatha>
    <hangnum nr="3"/>
    <gatha type="1"> Tathā tathāgatovādā,</gatha>
    <gatha type="2">Nugate lokanītiyaṃ;</gatha>
    <gatha type="3">Katayogena vidūnā,</gatha>
    <gatha type="last">Jeyyovānattha kārino.</gatha>
    <hangnum nr="4"/>
    <gatha type="1"> Nitīdha  jantunaṃ sāro,</gatha>
    <gatha type="2">Mittācariyāca pītarā;</gatha>
    <gatha type="3">Nītimā subuddhi byatto,</gatha>
    <gatha type="last">Sutavā atthadassimā.</gatha>
    <hangnum nr="5"/>
    <gatha type="1"> Kaviheraññakā katvā,</gatha>
    <gatha type="2">Suttattaṃ satthakañcanaṃ;</gatha>
    <gatha type="3">Gajjapajjādyālaṅkāraṃ,</gatha>
    <gatha type="last">Karontīdha manorammaṃ.</gatha>
    <hangnum nr="6"/>
    <gatha type="1"> Vutyaṃ  visadañāṇassa,</gatha>
    <gatha type="2">Ñāto atthotarassa na;</gatha>
    <gatha type="3">Surappabhāya ādāso,</gatha>
    <gatha type="last">Chāyaṃ disse na mākare.</gatha>
    <hangnum nr="7"/>
    <gatha type="1"> Mahātejopi tejoyaṃ,</gatha>
    <gatha type="2">Mattikaṃ namudukaṃkaro;</gatha>
    <gatha type="3">Āpo āpeti mudukaṃ,</gatha>
    <gatha type="last">Sādhuvācāca kakkhaḷaṃ.</gatha>
    <hangnum nr="8"/>
    <gatha type="1"> Mudunāva  ripuṃ jeti,</gatha>
    <gatha type="2">Mudunā jeti dāruṇaṃ;</gatha>
    <gatha type="3">Nosiddhaṃ mudunā kiñci,</gatha>
    <gatha type="last">Yatvato mudunā jaye.</gatha>
    <hangnum nr="9"/>
    <gatha type="1"> Candanaṃ sītalaṃ loke,</gatha>
    <gatha type="2">Tato candaṃva sītalaṃ;</gatha>
    <gatha type="3">Candanacandasītamhā,</gatha>
    <gatha type="last">Vākyaṃ sādhusubhāsitaṃ.</gatha>
    <hangnum nr="10"/>
    <gatha type="1"> Pattakalloditaṃ  appaṃ,</gatha>
    <gatha type="2">Vākyaṃ subhāsitaṃ bhave;</gatha>
    <gatha type="3">Khudditassa kadannaṃpi,</gatha>
    <gatha type="last">Suttaṃ sāduraso siyā.</gatha>
    <hangnum nr="11"/>
    <gatha type="1"> Satthakāpi bahūvācā,</gatha>
    <gatha type="2">Nādarā bahubhāṇino;</gatha>
    <gatha type="3">Sopakāramudāsīnaṃ,</gatha>
    <gatha type="last">Nanudiṭṭhaṃ nadījalaṃ.</gatha>
    <hangnum nr="12"/>
    <gatha type="1"> Saṃsāravisarukkhassa ,</gatha>
    <gatha type="2">Dvayamevāmataṃphalaṃ;</gatha>
    <gatha type="3">Subhāsitassasārādo,</gatha>
    <gatha type="last">Sādhūhirasamāgamo.</gatha>
    <hangnum nr="13"/>
    <gatha type="1"> Pāsāṇachattaṃ garukaṃ,</gatha>
    <gatha type="2">Tato devānacikkhanā;</gatha>
    <gatha type="3">Tato vuḍḍhānamovādo,</gatha>
    <gatha type="last">Tato buddhassa sāsanaṃ;</gatha>
    <hangnum nr="14"/>
    <gatha type="1"> Tulaṃ  sallahukaṃ loke,</gatha>
    <gatha type="2">Tato capalajātiko;</gatha>
    <gatha type="3">Tatonovādiko tato,</gatha>
    <gatha type="last">Yati dhammepamādako.</gatha>
    <hangnum nr="15"/>
    <gatha type="1"> Aha gacchati hāyantī,</gatha>
    <gatha type="2">Sattānamidha jīvitaṃ;</gatha>
    <gatha type="3">Tasmāhi māpamattatvaṃ,</gatha>
    <gatha type="last">Gacchantu jinasāsane.</gatha>
    <hangnum nr="16"/>
    <gatha type="1"> Paṇḍitassa pasaṃsāya,</gatha>
    <gatha type="2">Daṇḍobālena dīyate;</gatha>
    <gatha type="3">Paṇḍito paṇḍiteneva,</gatha>
    <gatha type="last">Vaṇṇitova suvaṇṇito.</gatha>
    <hangnum nr="17"/>
    <gatha type="1"> Satesu  jāyate sūro,</gatha>
    <gatha type="2">Sahassesuca paṇḍito;</gatha>
    <gatha type="3">Vuttā satasahassesu,</gatha>
    <gatha type="last">Dātā bhavativā navā.</gatha>
    <hangnum nr="18"/>
    <gatha type="1"> Bhūpattaṃca paṇḍitattañca,</gatha>
    <gatha type="2">Nevatulyaṃ kadācipi;</gatha>
    <gatha type="3">Sadesepūjito rājā,</gatha>
    <gatha type="last">Buddho sabbatthapūjito.</gatha>
    <hangnum nr="19"/>
    <gatha type="1"> Kvātibhāro  samatthānaṃ,</gatha>
    <gatha type="2">Kiṃdūro byavahārinaṃ;</gatha>
    <gatha type="3">Kovideso savijjānaṃ,</gatha>
    <gatha type="last">Koparo piyavādinaṃ.</gatha>
    <hangnum nr="20"/>
    <gatha type="1"> Nanu te yevasantā no,</gatha>
    <gatha type="2">Sāgarā nakulācalā;</gatha>
    <gatha type="3">Appampi mariyādaṃ ye,</gatha>
    <gatha type="last">Saṃvaṭṭevi jahantino.</gatha>
    <hangnum nr="21"/>
    <gatha type="1"> Palayetītamariyādā ,</gatha>
    <gatha type="2">Bhavantikira sāgarā;</gatha>
    <gatha type="3">Mariyādātikaṃ sādhu,</gatha>
    <gatha type="last">Naicchanti palayepi.</gatha>
    <hangnum nr="22"/>
    <gatha type="1"> Sataṃ dīghāyukaṃ sabba,</gatha>
    <gatha type="2">Sattānaṃ sukhakāraṇaṃ;</gatha>
    <gatha type="3">Asataṃpana sabbesaṃ,</gatha>
    <gatha type="last">Dukkhahetu nasaṃsayo.</gatha>
    <hangnum nr="23"/>
    <gatha type="1"> Pāmokkhe  sujane sante,</gatha>
    <gatha type="2">Sabbepi sujanā janā;</gatha>
    <gatha type="3">Jātekasmiṃsāragandhe,</gatha>
    <gatha type="last">Sabbe gandhamayā dumā.</gatha>
    <hangnum nr="24"/>
    <gatha type="1"> Attanā yadi ekena,</gatha>
    <gatha type="2">Vinatena mahājanā;</gatha>
    <gatha type="3">Vinayaṃ yanti sabbepi,</gatha>
    <gatha type="last">Ko taṃ nāseyya paṇḍito.</gatha>
    <hangnum nr="25"/>
    <gatha type="1"> Sarīrassa  guṇānañca,</gatha>
    <gatha type="2">Dūramaccanta mantaraṃ;</gatha>
    <gatha type="3">Sarīraṃ khaṇaviddhaṃsi,</gatha>
    <gatha type="last">Kappantiṭṭhāyino guṇā.</gatha>
    <hangnum nr="26"/>
    <gatha type="1"> Yadi niccamaniccena,</gatha>
    <gatha type="2">Nimalaṃ malavāhinā;</gatha>
    <gatha type="3">Yo so kāyena labhetha,</gatha>
    <gatha type="last">Kiṃnaladdhaṃ bhave nukiṃ.</gatha>
    <hangnum nr="27"/>
    <gatha type="1"> Dhammatthakāmamokkhānaṃ,</gatha>
    <gatha type="2">Pāṇaṃ saṃsiddhikāraṇaṃ;</gatha>
    <gatha type="3">Tannighātā kinnahataṃ,</gatha>
    <gatha type="last">Rakkhanā kinnarakkhitaṃ.</gatha>
    <hangnum nr="28"/>
    <gatha type="1"> Attā  bandhu manussassa,</gatha>
    <gatha type="2">Ripu attāva jantunaṃ;</gatha>
    <gatha type="3">Attāva niyato ñāti,</gatha>
    <gatha type="last">Attāva niyato ripu.</gatha>
    <hangnum nr="29"/>
    <gatha type="1"> Attanoparicāgena,</gatha>
    <gatha type="2">Yaṃsitamanurakkhanaṃ;</gatha>
    <gatha type="3">Karonti sajjanāyeva,</gatha>
    <gatha type="last">Na taṃ nītimatā mataṃ.</gatha>
    <hangnum nr="30"/>
    <gatha type="1"> Tiṇāni  bhūmirudakaṃ,</gatha>
    <gatha type="2">Catutthī vākyasuṭṭhutā;</gatha>
    <gatha type="3">Etāni hi sataṃgehe,</gatha>
    <gatha type="last">Nochindante kadācipi.</gatha>
    <hangnum nr="31"/>
    <gatha type="1"> Ambuṃ pivantino najjo,</gatha>
    <gatha type="2">Rukkho khādatino phalaṃ;</gatha>
    <gatha type="3">Megho kvacipi no sassaṃ,</gatha>
    <gatha type="last">Paratthāya sataṃdhanaṃ.</gatha>
    <hangnum nr="32"/>
    <gatha type="1"> Sataṃ pharusavācāhi,</gatha>
    <gatha type="2">Nayāti vikatiṃ mano;</gatha>
    <gatha type="3">Tiṇukkāhi nasakkāva,</gatha>
    <gatha type="last">Tāpetuṃ sāgare jalaṃ.</gatha>
    <hangnum nr="33"/>
    <gatha type="1"> Sampatyaṃ  mahattaṃceto,</gatha>
    <gatha type="2">Bhavatyuppalakomalaṃ;</gatha>
    <gatha type="3">Vippatyañca mahāsele,</gatha>
    <gatha type="last">Silāsaṅghādakakkaso.</gatha>
    <hangnum nr="34"/>
    <gatha type="1"> Atthaṃ mahantamāpajja,</gatha>
    <gatha type="2">Vijjaṃ sampattimevaca;</gatha>
    <gatha type="3">Careyyāmānathaddhoyo,</gatha>
    <gatha type="last">Paṇḍito so pavuccati.</gatha>
    <hangnum nr="35"/>
    <gatha type="1"> Nālabbhamabhipatthenti ,</gatha>
    <gatha type="2">Naṭṭhampi nacasocare;</gatha>
    <gatha type="3">Vippatyañca namuyhanti,</gatha>
    <gatha type="last">Yenarā teva paṇḍito.</gatha>
    <hangnum nr="36"/>
    <gatha type="1"> Gaṇṭhiṭṭhāne ekapade,</gatha>
    <gatha type="2">Nātimaññeyya paṇḍito;</gatha>
    <gatha type="3">Kiṃ akko veḷupabbhāro,</gatha>
    <gatha type="last">Timahādīpabhānudo.</gatha>
    <hangnum nr="37"/>
    <gatha type="1"> Guṇadosesumekena,</gatha>
    <gatha type="2">Natthi koci vivajjito;</gatha>
    <gatha type="3">Sukhumālassa padumassa,</gatha>
    <gatha type="last">Naḷā bhavati kakkasā.</gatha>
    <hangnum nr="38"/>
    <gatha type="1"> Sumahantāni  satthāni,</gatha>
    <gatha type="2">Dhārayanto bahussutā;</gatha>
    <gatha type="3">Chettāro saṃsayānantu,</gatha>
    <gatha type="last">Kilante lobhamohatā.</gatha>
    <hangnum nr="39"/>
    <gatha type="1"> Dosampi saguṇe disvā,</gatha>
    <gatha type="2">Guṇavādī vadantino;</gatha>
    <gatha type="3">Na loko vijjamānampi,</gatha>
    <gatha type="last">Cande passati lañchanaṃ.</gatha>
    <hangnum nr="40"/>
    <gatha type="1"> Nipuṇe  sutameseyya,</gatha>
    <gatha type="2">Vicinitvā sutatthiko;</gatha>
    <gatha type="3">Bhattaṃ hukkhaliyaṃ pakkaṃ,</gatha>
    <gatha type="last">Bhājanaṃpi tathā bhave.</gatha>
    <hangnum nr="41"/>
    <gatha type="1"> Guṇā kubbanti dūtattaṃ,</gatha>
    <gatha type="2">Dūrepi vasataṃ sataṃ;</gatha>
    <gatha type="3">Ketake gandha ghāsāya,</gatha>
    <gatha type="last">Gacchanti bhamarā sayaṃ.</gatha>
    <hangnum nr="42"/>
    <gatha type="1"> Paṇḍito sutasampanno,</gatha>
    <gatha type="2">Yatthaatthīti cesuto;</gatha>
    <gatha type="3">Mahussāhena taṃṭhānaṃ,</gatha>
    <gatha type="last">Gantabbaṃ sutaresinā.</gatha>
    <hangnum nr="43"/>
    <gatha type="1"> Sabbasutaṃ  madhīyetha,</gatha>
    <gatha type="2">Hīnamukkaṭṭha majjhimaṃ;</gatha>
    <gatha type="3">Sabbassaatthaṃ jāneyya,</gatha>
    <gatha type="2">Naca sabbaṃ payojaye;</gatha>
    <gatha type="3">Hoti tādisakokālo,</gatha>
    <gatha type="last">Yattha atthāvahaṃ sutaṃ.</gatha>
    <hangnum nr="44"/>
    <gatha type="1"> Ṭhito cirattanaṃ nīre,</gatha>
    <gatha type="2">Sakkharo nantaraṃsuto;</gatha>
    <gatha type="3">Dabbho nīrantike jāto,</gatha>
    <gatha type="last">Sabbakālantaraṃsuto.</gatha>
    <hangnum nr="45"/>
    <gatha type="1"> Vasuṃ  gaṇhanti dūraṭṭhā,</gatha>
    <gatha type="2">Pabbate ratanocite;</gatha>
    <gatha type="3">Na milakkhā samīpaṭṭhā,</gatha>
    <gatha type="last">Evaṃ bālā bahussute.</gatha>
    <hangnum nr="46"/>
    <gatha type="1"> Hiraññena migānaṃva,</gatha>
    <gatha type="2">Susīlaṃpi asīlino;</gatha>
    <gatha type="3">Adhammikassa dhammena,</gatha>
    <gatha type="last">Bālānaṃpi sutena kiṃ.</gatha>
    <hangnum nr="47"/>
    <gatha type="1"> Sutena  hadayaṭṭhena,</gatha>
    <gatha type="2">Khalo nevasusīlavā;</gatha>
    <gatha type="3">Madhunā koṭaraṭṭhena,</gatha>
    <gatha type="last">Nimbo kiṃ madhurāyate.</gatha>
    <hangnum nr="48"/>
    <gatha type="1"> Sakiṃpi viññu dhīrena,</gatha>
    <gatha type="2">Karoti sahasaṅgamaṃ;</gatha>
    <gatha type="3">Attatthañca paratthañca,</gatha>
    <gatha type="last">Nibbānantaṃ sukhaṃ labhe.</gatha>
    <hangnum nr="49"/>
    <gatha type="1"> Haṃso majjhe nakākānaṃ,</gatha>
    <gatha type="2">Sīho gunnaṃ nasobhati;</gatha>
    <gatha type="3">Gadrabhānaṃ turaṅgono,</gatha>
    <gatha type="last">Bālānañca napaṇḍito.</gatha>
    <hangnum nr="50"/>
    <gatha type="1"> Ākiṇṇopi  asabbhīva,</gatha>
    <gatha type="2">Asaṃsaṭṭhova bhaddako;</gatha>
    <gatha type="3">Bahunā sannajātena,</gatha>
    <gatha type="last">Gacche nummattakenidha.</gatha>
    <hangnum nr="51"/>
    <gatha type="1"> Nadītire khatekūpe,</gatha>
    <gatha type="2">Araṇītālavaṇṭake;</gatha>
    <gatha type="3">Navade āpādi natthīti,</gatha>
    <gatha type="last">Mukheca vacanaṃ tathā.</gatha>
    <hangnum nr="52"/>
    <gatha type="1"> Sutasanniccayā  dhīrā,</gatha>
    <gatha type="2">Tuṇhibhūtā apucchitā;</gatha>
    <gatha type="3">Puṇṇā subhāsitenāpi,</gatha>
    <gatha type="last">Ghaṇḍādyaghaṭitāyathā.</gatha>
    <hangnum nr="53"/>
    <gatha type="1"> Apuṭṭho paṇḍito bherī,</gatha>
    <gatha type="2">Pajjunno hoti pucchito;</gatha>
    <gatha type="3">Bālo puṭṭho apuṭṭhoca,</gatha>
    <gatha type="last">Bahuṃ vikattate sadā.</gatha>
    <hangnum nr="54"/>
    <gatha type="1"> Sampannaguṇā laṅkāro,</gatha>
    <gatha type="2">Sabbasatta hitāvaho;</gatha>
    <gatha type="3">Nacareyya parattatthaṃ,</gatha>
    <gatha type="last">Kuto so paṇḍito bhave.</gatha>
    <hangnum nr="55"/>
    <gatha type="1"> Saparatthaṃ  care dhīro,</gatha>
    <gatha type="2">Asakkonto sakaṃ care;</gatha>
    <gatha type="3">Tathāpica asakkonto,</gatha>
    <gatha type="last">Pāpāttānaṃ viyojaye.</gatha>
    <hangnum nr="56"/>
    <gatha type="1"> Bālecummattake bhūpe,</gatha>
    <gatha type="2">Gurumātāpitūsvapi;</gatha>
    <gatha type="3">Nadosaṃ kariyā pañño,</gatha>
    <gatha type="last">Saṅgheca jeṭṭhabhātari.</gatha>
    <hangnum nr="57"/>
    <gatha type="1"> Atthanāsaṃ  manotāpaṃ,</gatha>
    <gatha type="2">Ghareduccaritānica;</gatha>
    <gatha type="3">Vañcanaṃ avamānañca,</gatha>
    <gatha type="last">Matimā napakāsaye.</gatha>
    <hangnum nr="58"/>
    <gatha type="1"> Paradānaṃ janettīva,</gatha>
    <gatha type="2">Leṭṭuva paradabbakaṃ;</gatha>
    <gatha type="3">Attāva sabbabhūtāni,</gatha>
    <gatha type="last">Yo passati so passati.</gatha>
    <hangnum nr="59"/>
    <gatha type="1"> Parūpavāde padhiro,</gatha>
    <gatha type="2">Paravajjesvalocano;</gatha>
    <gatha type="3">Paṅgulo aññanārīsu,</gatha>
    <gatha type="last">Dussakappesvacetano.</gatha>
    <hangnum nr="60"/>
    <gatha type="1"> Sabbaṃ suṇāti sotena,</gatha>
    <gatha type="2">Sabbaṃ passati cakkhunā;</gatha>
    <gatha type="3">Nacadiṭṭhaṃ sutaṃ dhīro,</gatha>
    <gatha type="last">Sabbaṃ uccitumarahati.</gatha>
    <hangnum nr="61"/>
    <gatha type="1"> Cakkhumassa yathāandho,</gatha>
    <gatha type="2">Sotavā padhiroyathā;</gatha>
    <gatha type="3">Paññāvāssa yathāmūgo,</gatha>
    <gatha type="2">Balavā dubbaloriva;</gatha>
    <gatha type="3">Atha atthesamuppanne,</gatha>
    <gatha type="last">Sayetha matasāyitaṃ.</gatha>
    <hangnum nr="62"/>
    <gatha type="1"> Pāpamitte  vivajjetvā,</gatha>
    <gatha type="2">Bhajeyyu ttamapuggalaṃ;</gatha>
    <gatha type="3">Ovādecassa tiṭṭheyya,</gatha>
    <gatha type="last">Patthento acalaṃsukhaṃ.</gatha>
    <hangnum nr="63"/>
    <gatha type="1"> Sususā sutavaḍḍhanaṃ,</gatha>
    <gatha type="2">Sutaṃ paññāyavaḍḍhanaṃ;</gatha>
    <gatha type="3">Paññāya atthaṃ jānāti,</gatha>
    <gatha type="last">Ñāto attho sukhāvaho.</gatha>
    <hangnum nr="64"/>
    <gatha type="1"> Pāmojja  karaṇaṃ ṭhānaṃ,</gatha>
    <gatha type="2">Pasaṃsāvahanaṃsukhaṃ;</gatha>
    <gatha type="3">Phalānisaṃso bhāveti,</gatha>
    <gatha type="last">Vahanto porissaṃdhuraṃ.</gatha>
    <hangnum nr="65"/>
    <gatha type="1"> Atisītaṃ atiuṇhaṃ,</gatha>
    <gatha type="2">Atisāya midaṃahu;</gatha>
    <gatha type="3">Iti visaṭṭha kammante,</gatha>
    <gatha type="last">Khaṇā accanti māṇave.</gatha>
    <hangnum nr="66"/>
    <gatha type="1"> Yoca  sītañca uṇhañca,</gatha>
    <gatha type="2">Tiṇātiyo namaññati;</gatha>
    <gatha type="3">Karaṃ purisa kiccāni,</gatha>
    <gatha type="last">So sukhā navihāyati.</gatha>
    <hangnum nr="67"/>
    <gatha type="1"> Yasalābhaṃ jigīsantaṃ,</gatha>
    <gatha type="2">Naraṃ vajjenti dūrato;</gatha>
    <gatha type="3">Apatthetvāna te tasmā,</gatha>
    <gatha type="last">Taṃmaggaṃ maggaye budho.</gatha>
    <hangnum nr="68"/>
    <gatha type="1"> Desamosajja gacchanti,</gatha>
    <gatha type="2">Sīhā sappurisā gajā;</gatha>
    <gatha type="3">Tattheva nidhanaṃ yanti,</gatha>
    <gatha type="last">Kākā kāpurisā migā.</gatha>
    <hangnum nr="69"/>
    <gatha type="1"> Yasmiṃdese  nasammāro,</gatha>
    <gatha type="2">Napiti nacabandhavā;</gatha>
    <gatha type="3">Nacavijjāgamo koci,</gatha>
    <gatha type="last">Natattha vasatī vasse.</gatha>
    <hangnum nr="70"/>
    <gatha type="1"> Dhanavā gaṇako rājā,</gatha>
    <gatha type="2">Nadī vejjā imejanā;</gatha>
    <gatha type="3">Yattha pañca navijjante,</gatha>
    <gatha type="last">Na tatthavasatī vase.</gatha>
    <hangnum nr="71"/>
    <gatha type="1"> Asanaṃ  bhayamantānaṃ,</gatha>
    <gatha type="2">Maccānaṃ maraṇaṃ bhayaṃ;</gatha>
    <gatha type="3">Uttamānantusabbesaṃ,</gatha>
    <gatha type="last">Avamānaṃ paraṃ bhayaṃ.</gatha>
    <hangnum nr="72"/>
    <gatha type="1"> Amānanā yattha siyā,</gatha>
    <gatha type="2">Santānaṃ avamānanā;</gatha>
    <gatha type="3">Hīnasamānanāvāpi,</gatha>
    <gatha type="last">Na tatthavasati vase.</gatha>
    <hangnum nr="73"/>
    <gatha type="1"> Yatthālasoca dakkhoca,</gatha>
    <gatha type="2">Sūro bhīruca pūjito;</gatha>
    <gatha type="3">Na santā tattha vassanti,</gatha>
    <gatha type="last">Avisesakarena ko.</gatha>
    <hangnum nr="74"/>
    <gatha type="1"> Dukkho  nivāso sambādhe,</gatha>
    <gatha type="2">Ṭhāne asucisaṅkaṭe;</gatha>
    <gatha type="3">Tato rimhipiyānante,</gatha>
    <gatha type="last">Tatoca akataññunaṃ.</gatha>
    <hangnum nr="75"/>
    <gatha type="1"> Siṅgīnaṃ pañcahatthena,</gatha>
    <gatha type="2">Satena vājinaṃ caje;</gatha>
    <gatha type="3">Hatthīnantu sahassena,</gatha>
    <gatha type="last">Desacāgena dujjane.</gatha>
    <hangnum nr="76"/>
    <gatha type="1"> Caje  ekaṃ kulassatthaṃ,</gatha>
    <gatha type="2">Gāmassatthaṃ kulaṃ caje;</gatha>
    <gatha type="3">Gāmaṃ janapadassatthaṃ;</gatha>
    <gatha type="last">Attatthaṃ pathavī caje.</gatha>
    <hangnum nr="77"/>
    <gatha type="1"> Calatyekenapādena,</gatha>
    <gatha type="2">Tiṭṭhatyekena paṇḍito;</gatha>
    <gatha type="3">Asamikhyaparaṃṭhānaṃ,</gatha>
    <gatha type="last">Pubbamāyanaṃnacaje.</gatha>
    <hangnum nr="78"/>
    <gatha type="1"> Ṭhānabhaṭṭhā  nasobhanti,</gatha>
    <gatha type="2">Dantākesāna khānarā;</gatha>
    <gatha type="3">Matimā itiviññāya,</gatha>
    <gatha type="last">Saṭhānaṃ nacaje lahuṃ.</gatha>
    <hangnum nr="79"/>
    <gatha type="1"> Caje dhanaṃ aṅgavarassahetu,</gatha>
    <gatha type="2">Aṅgaṃ caje jivitaṃ rakkhamāno;</gatha>
    <gatha type="3">Aṅgaṃ dhanaṃ jivitañcāpi sabbaṃ,</gatha>
    <gatha type="last">Caje naro dhamma manussaranto.</gatha>
    <hangnum nr="80"/>
    <gatha type="1"> Sotaṃ  suteneva na kuṇḍalena,</gatha>
    <gatha type="2">Dānena pāṇī natu kaṅkaṇena;</gatha>
    <gatha type="3">Ābhāti kāyo purisuttamassa,</gatha>
    <gatha type="last">Paropakārena na candanena.</gatha>
  </text>
</tree>
