<?xml version='1.0' encoding='UTF-8'?>
<tree text="Sambhedakath&#x101;" target="text">
  <text>
    <hangnum nr="81"/>
    <gatha type="1"> Sattha  kappavicārena,</gatha>
    <gatha type="2">Kālo gacchati dhīmataṃ;</gatha>
    <gatha type="3">Byasanena asādhūnaṃ,</gatha>
    <gatha type="last">Niddāya kalahenavā.</gatha>
    <hangnum nr="82"/>
    <gatha type="1"> Sokaṭhānasahassāni,</gatha>
    <gatha type="2">Bhayaṭhānasatānica;</gatha>
    <gatha type="3">Divasedivase muḷhaṃ,</gatha>
    <gatha type="last">Āvīsanti napaṇḍitaṃ.</gatha>
    <hangnum nr="83"/>
    <gatha type="1"> Atidīgho  mahāmuḷho,</gatha>
    <gatha type="2">Majjhimoca vicakkhaṇo;</gatha>
    <gatha type="3">Vāsudevaṃ purakkhitvā,</gatha>
    <gatha type="last">Sabbevāmanakā saṭṭhā.</gatha>
    <hangnum nr="84"/>
    <gatha type="1"> Na loke sobhate muḷho,</gatha>
    <gatha type="2">Kevalattapasaṃsako;</gatha>
    <gatha type="3">Api sampihite kūpe,</gatha>
    <gatha type="last">Katavijjo pakāsate.</gatha>
    <hangnum nr="85"/>
    <gatha type="1"> Madantadamanaṃ satthaṃ,</gatha>
    <gatha type="2">Khalānaṃ kurute madaṃ;</gatha>
    <gatha type="3">Cakkhusaṅkhārakaṃ tejaṃ,</gatha>
    <gatha type="last">Uluṅkāna mivandhakaṃ.</gatha>
    <hangnum nr="86"/>
    <gatha type="1"> Atyappamapi  sādhūnaṃ,</gatha>
    <gatha type="2">Silālekheva tiṭṭhate;</gatha>
    <gatha type="3">Jalelekheva nīcānaṃ,</gatha>
    <gatha type="last">Yaṃ kataṃ taṃpi nassati.</gatha>
    <hangnum nr="87"/>
    <gatha type="1"> Dabbamappaṃpi sādhūnaṃ,</gatha>
    <gatha type="2">Jalaṃ kūpeva nissayo;</gatha>
    <gatha type="3">Bahuttaṃpi asādhūnaṃ,</gatha>
    <gatha type="last">Naca vāriva aṇṇave.</gatha>
    <hangnum nr="88"/>
    <gatha type="1"> Duṭṭhacitto  panāhissa,</gatha>
    <gatha type="2">Kodho pāsāṇalikkhito;</gatha>
    <gatha type="3">Kujjhitabbe sujanassa,</gatha>
    <gatha type="last">Jalelekhā ciraṭṭhito.</gatha>
    <hangnum nr="89"/>
    <gatha type="1"> Bālassa jīvitaṃ pāpaṃ,</gatha>
    <gatha type="2">Mitarassi taraṃ bhave;</gatha>
    <gatha type="3">Janakāyassa rājāva,</gatha>
    <gatha type="last">Rājadhammova rājunaṃ.</gatha>
    <hangnum nr="90"/>
    <gatha type="1"> Sappādānaṃ balī sīho,</gatha>
    <gatha type="2">Puḷāvako tato kippīlikā,</gatha>
    <gatha type="3">Narā tato balī rājā,</gatha>
    <gatha type="last">Sabbesa mantako balī.</gatha>
    <hangnum nr="91"/>
    <gatha type="1"> Bhūpoṇṇava  ggi thī sippi,</gatha>
    <gatha type="2">Abhijjhālucapuggalo;</gatha>
    <gatha type="3">Etesaṃpi mahicchānaṃ,</gatha>
    <gatha type="last">Mahicchitā aniccatā.</gatha>
    <hangnum nr="92"/>
    <gatha type="1"> Niddāluko asantuṭṭho,</gatha>
    <gatha type="2">Akataññūca bhīruko;</gatha>
    <gatha type="3">Sakkuṇantina sācāraṃ,</gatha>
    <gatha type="last">Sikkhituṃ te kadācipi.</gatha>
    <hangnum nr="93"/>
    <gatha type="1"> Niddālu  kāmarāmoca,</gatha>
    <gatha type="2">Sukhito bhogavālaso;</gatha>
    <gatha type="3">Nicchanto kammarāmo ca,</gatha>
    <gatha type="last">Sattete satthavajjitā.</gatha>
    <hangnum nr="94"/>
    <gatha type="1"> Samiddho dhanadhaññena,</gatha>
    <gatha type="2">Kaṭṭho dakatiṇaggihi;</gatha>
    <gatha type="3">Sabbato duggatenaṭṭho,</gatha>
    <gatha type="last">Tasmā nadukkataṃ kare.</gatha>
    <hangnum nr="95"/>
    <gatha type="1"> Puññapāpaphalaṃ  yo ce,</gatha>
    <gatha type="2">Nasaddhahati saccato;</gatha>
    <gatha type="3">So ve khippaṃva attānaṃ,</gatha>
    <gatha type="last">Ādāsatalamānaye.</gatha>
    <hangnum nr="96"/>
    <gatha type="1"> Samparāyikamatthaṃ yo,</gatha>
    <gatha type="2">Nasaddhahati cepiso;</gatha>
    <gatha type="3">Āvāse sagga gāmīnaṃ,</gatha>
    <gatha type="last">Mākkabhe kiṃnapassati.</gatha>
    <hangnum nr="97"/>
    <gatha type="1"> Mahantaṃ vaṭṭarukkhādiṃ,</gatha>
    <gatha type="2">Khuddabījaṃ bahūphalaṃ;</gatha>
    <gatha type="3">Sakkhikatvā udikkheyya,</gatha>
    <gatha type="last">Puññapāpakaro naro.</gatha>
    <hangnum nr="98"/>
    <gatha type="1"> Yassa  sallahukaṃ hoti,</gatha>
    <gatha type="2">Gurusakkāramānanaṃ;</gatha>
    <gatha type="3">Tassa sallahukāyeva,</gatha>
    <gatha type="last">Vijjāsampattisampadā.</gatha>
    <hangnum nr="99"/>
    <gatha type="1"> Upajjhācariyānañca,</gatha>
    <gatha type="2">Mātāpitūnamevaca;</gatha>
    <gatha type="3">Sakkaccaṃ yonupaṭṭhāti,</gatha>
    <gatha type="last">Suto tassapitādiso.</gatha>
    <hangnum nr="100"/>
    <gatha type="1"> Dese dese kulānīca,</gatha>
    <gatha type="2">Desedese ca bandhavo;</gatha>
    <gatha type="3">Tādisaṃ sahajā yattha,</gatha>
    <gatha type="last">Desaṃ passāminevatu.</gatha>
    <hangnum nr="101"/>
    <gatha type="1"> Puttaṃvā  bhātaraṃ duṭṭhaṃ,</gatha>
    <gatha type="2">Anusāseyya nojahe;</gatha>
    <gatha type="3">Kiṃnu chejjaṃ karaṃpādaṃ,</gatha>
    <gatha type="last">Littaṃ asucinā siyā;</gatha>
    <hangnum nr="102"/>
    <gatha type="1"> Bahuputte pitāeko,</gatha>
    <gatha type="2">Avassaṃ poseti sadā;</gatha>
    <gatha type="3">Bahuputtā nasakkonti,</gatha>
    <gatha type="last">Posetuṃ pitarekakaṃ.</gatha>
    <hangnum nr="103"/>
    <gatha type="1"> Atijātamanujātaṃ ,</gatha>
    <gatha type="2">Puttamicchanti paṇḍitā;</gatha>
    <gatha type="3">Avajātaṃ naicchanti,</gatha>
    <gatha type="last">Yohoti kulagandhano.</gatha>
    <hangnum nr="104"/>
    <gatha type="1"> Pañcaṭhānāni sampassaṃ,</gatha>
    <gatha type="2">Puttamicchanti paṇḍitā;</gatha>
    <gatha type="3">Jātovā no bharissati,</gatha>
    <gatha type="last">Kiccaṃvā no karissati.</gatha>
    <hangnum nr="105"/>
    <gatha type="1"> Kulavaṃso  ciraṃ tiṭṭhe,</gatha>
    <gatha type="2">Dāyajjaṃ paṭipaccati;</gatha>
    <gatha type="3">Athavāpana petānaṃ,</gatha>
    <gatha type="last">Dakkhiṇaṃnupadassati.</gatha>
    <hangnum nr="106"/>
    <gatha type="1"> Antojāto dhanakkīto,</gatha>
    <gatha type="2">Dāsabyopagato sayaṃ;</gatha>
    <gatha type="3">Dāsākaramarānīto,</gatha>
    <gatha type="last">Ccevante catudhā siyuṃ.</gatha>
    <hangnum nr="107"/>
    <gatha type="1"> Dāsā pañceva corayya-</gatha>
    <gatha type="2">Sakhañātyattasadisā;</gatha>
    <gatha type="3">Tathā viññūhi viññeyyā,</gatha>
    <gatha type="last">Mittādārāca bandhavā.</gatha>
    <hangnum nr="108"/>
    <gatha type="1"> Tayova  paṇḍitā satthe,</gatha>
    <gatha type="2">Ahamevātivādīca,</gatha>
    <gatha type="3">Ahamapiti vādīca,</gatha>
    <gatha type="last">Nāhantica imetayo.</gatha>
    <hangnum nr="109"/>
    <gatha type="1"> Vinā satthaṃ nagaccheyya,</gatha>
    <gatha type="2">Sūro saṅkāmabhūmiyaṃ;</gatha>
    <gatha type="3">Paṇḍitaddhagū vāṇijjo,</gatha>
    <gatha type="last">Videsagamano tathā.</gatha>
    <hangnum nr="110"/>
    <gatha type="1"> Sammā  upaparikkhitvā,</gatha>
    <gatha type="2">Akkharesu padesuca;</gatha>
    <gatha type="3">Coraghāto siyā sisso,</gatha>
    <gatha type="last">Guru coraṭṭakārako.</gatha>
    <hangnum nr="111"/>
    <gatha type="1"> Sādhuttaṃ sujanasamāgamā khalānaṃ,</gatha>
    <gatha type="2">Sādhūnaṃ nakhalasamāgamā khalattaṃ;</gatha>
    <gatha type="3">Āmodaṃkusumabhavaṃdadhātibhūmi,</gatha>
    <gatha type="last">Bhūgandhaṃ naca kusumāni dhārayanti.</gatha>
    <hangnum nr="112"/>
    <gatha type="1"> Saṭṭhena  mittaṃ kalusena dhammaṃ,</gatha>
    <gatha type="2">Paropatāpena samiddhibhāvaṃ;</gatha>
    <gatha type="3">Sukhena vijjaṃ pharusena nāriṃ,</gatha>
    <gatha type="last">Icchanti ye te navapaṇḍitāva.</gatha>
  </text>
</tree>
