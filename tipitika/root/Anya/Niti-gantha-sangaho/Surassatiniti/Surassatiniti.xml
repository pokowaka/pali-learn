<?xml version='1.0' encoding='UTF-8'?>
<tree text="S&#x16B;rassat&#x12B;n&#x12B;ti" target="text">
  <text>
    <hangnum nr="1"/>
    <gatha type="1"> Kataññutā  ca saccañca,</gatha>
    <gatha type="2">Lokasārā hi te duve;</gatha>
    <gatha type="3">Lokāpi tehi tiṭṭhanti,</gatha>
    <gatha type="last">Raṭṭhaṃ akaṃsu issaraṃ.</gatha>
    <hangnum nr="2"/>
    <gatha type="1"> Kākāca  dujjanā loke,</gatha>
    <gatha type="2">Malībhūtāva sabbadā;</gatha>
    <gatha type="3">Iṭṭhaṃ guṇaṃ nāsayanti,</gatha>
    <gatha type="last">Te ve lokassa verino.</gatha>
    <gatha type="1">Migānaṃ  siṅgālo anto,</gatha>
    <gatha type="last">Pakkhīnaṃ pana vāyaso.</gatha>
    <gatha type="1">Akāraṇaverī  honti,</gatha>
    <gatha type="2">Macchānaṃ dhīvarā yathā;</gatha>
    <gatha type="3">Guṇīnaṃ sajjanānañca,</gatha>
    <gatha type="last">Dujjanā niccaverino.</gatha>
    <hangnum nr="3"/>
    <gatha type="1"> Siriṃ  bhonto suposetha,</gatha>
    <gatha type="2">Siri mūlā hi sampadā;</gatha>
    <gatha type="3">Siriya idha jotanti,</gatha>
    <gatha type="last">Sirī sā sabbasiddhikā.</gatha>
    <hangnum nr="4"/>
    <gatha type="1"> Musā  tamokarā loke,</gatha>
    <gatha type="2">Saccaṃ mīditikārakaṃ;</gatha>
    <gatha type="3">Musātamena dukkhanti,</gatha>
    <gatha type="last">Saccābhāya sukhantive.</gatha>
    <gatha type="1">Suvijānaṃ  siṅgālānaṃ,</gatha>
    <gatha type="2">Sakuṇānañca vassitaṃ;</gatha>
    <gatha type="3">Manussavassitaṃ rāja,</gatha>
    <gatha type="last">Dubbijānataraṃ tato.</gatha>
    <hangnum nr="5"/>
    <gatha type="1"> Kappaggisadisā  issā,</gatha>
    <gatha type="2">Jhāpeti sabbasampadaṃ;</gatha>
    <gatha type="3">Muditā kappameghova,</gatha>
    <gatha type="last">Ropeti sabbasampadaṃ.</gatha>
    <hangnum nr="6"/>
    <gatha type="1"> Yathā  asanthirā thambhā,</gatha>
    <gatha type="2">Thusarāsimhi ussitā;</gatha>
    <gatha type="3">Tatheva kapicittānaṃ,</gatha>
    <gatha type="last">Kammantā cañcalaṅgatā.</gatha>
    <gatha type="1">Haliddirāgaṃ  kapicittaṃ;</gatha>
    <gatha type="2">Purisaṃ rāgavirāginaṃ,</gatha>
    <gatha type="3">Edisaṃ tāta māsevi;</gatha>
    <gatha type="last">Nimmanussampi ce siyā.</gatha>
    <hangnum nr="7"> [Ka]</hangnum>
    <gatha type="1"> Pupphacumbi  cittapattī,</gatha>
    <gatha type="2">Sakavaṇṇena majjito;</gatha>
    <gatha type="3">Vikkamī pupphato pupphaṃ,</gatha>
    <gatha type="last">Nassāgāraṃ na saṅgamo.</gatha>
    <paragraph>[Kha]</paragraph>
    <gatha type="1">Kippilikā dubbaṇṇāpi,</gatha>
    <gatha type="2">Samaggāca parakkamā;</gatha>
    <gatha type="3">Mā hotha pupphacumbīva,</gatha>
    <gatha type="last">Hotha vo pacikā yathā.</gatha>
    <hangnum nr="1"/>
    <gatha type="1"> Ye  maranti kīḷantā te,</gatha>
    <gatha type="2">Svānā aññoññamoditā;</gatha>
    <gatha type="3">Disvāna chaṭṭitaṃ bhattaṃ,</gatha>
    <gatha type="last">Sīghaverī vihiṃsare.</gatha>
    <hangnum nr="2"/>
    <gatha type="1"> Tathekepi  janā dāni,</gatha>
    <gatha type="2">Samaggā ññoññamoditā;</gatha>
    <gatha type="3">Dhanahetu vihiṃsanti,</gatha>
    <gatha type="last">Dhīratthu sīghaverikā.</gatha>
    <hangnum nr="9"/>
    <gatha type="1"> Vasante  hemante gimhe;</gatha>
    <gatha type="2">Neva tālā visesino;</gatha>
    <gatha type="3">Thiracittā janā santā;</gatha>
    <gatha type="last">Sukhadukkhesu niccalā.</gatha>
    <hangnum nr="10"/>
    <gatha type="1"> Yathā  pavaṭṭamānamhi,</gatha>
    <gatha type="2">Suṭṭhu tiṭṭhati geṇṭhuke;</gatha>
    <gatha type="3">Appavaṭṭe bhūmyaṃ seti,</gatha>
    <gatha type="last">Tatheva geṇṭhuko jano.</gatha>
    <hangnum nr="11"/>
    <gatha type="1"> Agghāpetuṃ  nasakkonti,</gatha>
    <gatha type="2">Kālañhi kālikā janā;</gatha>
    <gatha type="3">Vajirādiñca sakkonti,</gatha>
    <gatha type="last">Tena kālo anagghiko.</gatha>
    <hangnum nr="12"> [Ka]</hangnum>
    <gatha type="1"> Asano  hi dīghaddhāno,</gatha>
    <gatha type="2">Sārasāro sugandhiko;</gatha>
    <gatha type="3">Niggandho tveva nissāro,</gatha>
    <gatha type="last">Dīghaddhānopi simbalī.</gatha>
    <paragraph>[Kha]</paragraph>
    <gatha type="1">Tatheveke  janā loke,</gatha>
    <gatha type="2">Dīghaddhānā susārakā;</gatha>
    <gatha type="3">Nissārā keci pheggūva,</gatha>
    <gatha type="last">Dīghaddhānāpi goyathā.</gatha>
    <hangnum nr="13"/>
    <gatha type="1"> Upakāro  cāpakāro,</gatha>
    <gatha type="2">Yasmiṃ gacchati naṭṭhataṃ;</gatha>
    <gatha type="3">Pāsāṇahadayassassa,</gatha>
    <gatha type="last">Jīvatītyā bhidhāmudhā.</gatha>
    <gatha type="1">Pasādo nipphalo yassa,</gatha>
    <gatha type="2">Kopocāpi niratthako;</gatha>
    <gatha type="3">Na taṃ saṅgantu miccheyya,</gatha>
    <gatha type="last">Thīpumāva napuṃsakaṃ.</gatha>
    <hangnum nr="14"/>
    <gatha type="1"> Upacāro  hi kātabbo,</gatha>
    <gatha type="2">Na yāva sohadaṃ bhave;</gatha>
    <gatha type="3">Upacāro sumittamhi,</gatha>
    <gatha type="last">Māyā ca hoti koṭilaṃ.</gatha>
    <hangnum nr="15"/>
    <gatha type="1"> Kamena  aggato ucchu,</gatha>
    <gatha type="2">Raso sādutaro yathā;</gatha>
    <gatha type="3">Tatheva sumitto loke,</gatha>
    <gatha type="last">Dummitto pana nediso.</gatha>
    <hangnum nr="16"/>
    <gatha type="1"> Sokārāti  parittāṇaṃ,</gatha>
    <gatha type="2">Vissāsapītibhājanaṃ;</gatha>
    <gatha type="3">Ratanābhiratanaṃ icche,</gatha>
    <gatha type="last">Sumittaṃ akkharattayaṃ.</gatha>
    <hangnum nr="17"/>
    <gatha type="1"> Dampatīnaṃ  sumittānaṃ,</gatha>
    <gatha type="2">Mukhaṃ aññoññadappaṇaṃ,</gatha>
    <gatha type="3">Sukhe sukhaṃ dukkhe dukkhaṃ,</gatha>
    <gatha type="last">Paṭicchāyeva dappaṇe.</gatha>
    <gatha type="1">Kathaṃ  nu tāsaṃ hadayaṃ,</gatha>
    <gatha type="2">Sukharāvata itthiyo;</gatha>
    <gatha type="3">Yāsāmike dukkhitamhi,</gatha>
    <gatha type="last">Sukhamicchanti attano.</gatha>
    <hangnum nr="18"/>
    <gatha type="1"> Nivātañca  pure katvā,</gatha>
    <gatha type="2">Mānaṃ katvāna pacchato;</gatha>
    <gatha type="3">Sakatthaṃ dhāraye dhīro,</gatha>
    <gatha type="last">Atthabhañjo hi muḷhatā.</gatha>
    <hangnum nr="19"/>
    <gatha type="1"> Purecāraṃ  satiṃ katvā,</gatha>
    <gatha type="2">Saddhaṃ kareyya pacchato;</gatha>
    <gatha type="3">Turaṃ na saddahe dhīro,</gatha>
    <gatha type="last">Sīghasaddho hi mandako.</gatha>
    <hangnum nr="20"/>
    <gatha type="1"> Vane 0.0099 bahūni kaṭṭhāni;</gatha>
    <gatha type="2">Dullabhaṃ rattacandanaṃ;</gatha>
    <gatha type="3">Tathā janā bahū loke;</gatha>
    <gatha type="last">Pumā jañño sudullabho.</gatha>
    <hangnum nr="21"/>
    <gatha type="1"> Tiṇakaṭṭhapalāsehi ;</gatha>
    <gatha type="2">Sukkhehi dayhate vanaṃ;</gatha>
    <gatha type="3">Etādīhi asārehi;</gatha>
    <gatha type="last">Loko janehi dayhate.</gatha>
    <hangnum nr="22"/>
    <gatha type="1"> Antovasse  timāsamhi,</gatha>
    <gatha type="2">Puññakammena moditā;</gatha>
    <gatha type="3">Sukhaṃ vasiṃsu porāṇā,</gatha>
    <gatha type="last">Buddhasāsanamāmakā.</gatha>
    <hangnum nr="23"/>
    <gatha type="1"> Migamadena  ekena,</gatha>
    <gatha type="2">Taṃ vanaṃ surabhigandhikaṃ;</gatha>
    <gatha type="3">Tathā janena taṃ raṭṭhaṃ,</gatha>
    <gatha type="last">Guṇinā hi sirīmatā.</gatha>
    <gatha type="1">Sarīraṃ  khaṇaviddhaṃsī,</gatha>
    <gatha type="last">Kappantaṭṭhāyino guṇā.</gatha>
    <hangnum nr="24"/>
    <gatha type="1"> Kharānaṃ  sīhabyagghānaṃ,</gatha>
    <gatha type="2">Saṅgamo no hisabbadā;</gatha>
    <gatha type="3">Tatheva byagghacittānaṃ,</gatha>
    <gatha type="last">Sajātikā khayonatā.</gatha>
    <hangnum nr="25"/>
    <gatha type="1"> Saka  sādhupi no sādhū,</gatha>
    <gatha type="2">Yo ceñña duṭṭhakārako;</gatha>
    <gatha type="3">Bahūnaṃ sādhū pāyena,</gatha>
    <gatha type="last">Sa ve sādhūti vuccate.</gatha>
    <hangnum nr="26"/>
    <gatha type="1"> Bahūdake  samuddepi,</gatha>
    <gatha type="2">Jalaṃ nattheva pātave;</gatha>
    <gatha type="3">Khuddake khatakūpamhi,</gatha>
    <gatha type="last">Sāduṃ atthi bahuṃ dakaṃ.</gatha>
    <hangnum nr="27"/>
    <gatha type="1"> Mā  sīghaṃ vivareyyātha,</gatha>
    <gatha type="2">Nindituñca pasaṃsituṃ;</gatha>
    <gatha type="3">Mukhañhi vo kathādvāraṃ,</gatha>
    <gatha type="last">Nirundheyyātha sabbadā.</gatha>
    <hangnum nr="28"/>
    <gatha type="1"> Mā  sīghaṃ vivareyyātha,</gatha>
    <gatha type="2">Cakkhuṃ vo dassituṃ piyaṃ;</gatha>
    <gatha type="3">Saṇikañhi piyalābhaṃ,</gatha>
    <gatha type="last">Dhanalābhaṃ turaṃ kare.</gatha>
    <hangnum nr="29"/>
    <gatha type="1"> Anārambho  hi kammānaṃ,</gatha>
    <gatha type="2">Paṭhamaṃ buddhilakkhaṇaṃ;</gatha>
    <gatha type="3">Niṭṭhaṅgataṃ āraddhassa,</gatha>
    <gatha type="last">Dutiyaṃ buddhilakkhaṇaṃ.</gatha>
    <gatha type="1">Asamekkhitakammantaṃ ,</gatha>
    <gatha type="2">Turitābhinipātinaṃ;</gatha>
    <gatha type="3">Sāni kammāni tappenti,</gatha>
    <gatha type="last">Uṇhaṃ vajjhohaṭaṃ mukhe.</gatha>
    <hangnum nr="30"/>
    <gatha type="1"> Aphalāni  durantāni,</gatha>
    <gatha type="2">Janatā ninditāni ca;</gatha>
    <gatha type="3">Asakyāni ca kammāni,</gatha>
    <gatha type="last">Nārabhetha vicakkhaṇo.</gatha>
    <hangnum nr="31"/>
    <gatha type="1"> Ativirodhabhītānaṃ ,</gatha>
    <gatha type="2">Saṅkitānaṃ pade pade;</gatha>
    <gatha type="3">Parappavādatāsānaṃ,</gatha>
    <gatha type="last">Dūrato yanti sampadā.</gatha>
    <gatha type="1">Saddamattaṃ  na bhetabbaṃ,</gatha>
    <gatha type="2">Loko saddassa gocaro;</gatha>
    <gatha type="3">Yo ca saddaparittāso,</gatha>
    <gatha type="last">Vane bhantamigo hi so.</gatha>
    <hangnum nr="32"/>
    <gatha type="1"> Dvinnaṃ  taṇḍulathūsānaṃ,</gatha>
    <gatha type="2">Viseso suṭṭhu khāyati;</gatha>
    <gatha type="3">Randhitopi siniddho no,</gatha>
    <gatha type="2">Thuso virasaphāruso;</gatha>
    <gatha type="3">Taṇḍulaṃ siniddhaṃ rasaṃ,</gatha>
    <gatha type="last">Evaṃ lokepi ñāyate.</gatha>
    <hangnum nr="33"/>
    <gatha type="1"> Eraṇḍaṃ  nissitā valli,</gatha>
    <gatha type="2">Ruhate kiṃ yathābalaṃ;</gatha>
    <gatha type="3">Mahāsālaṃ sunissāya,</gatha>
    <gatha type="last">Ruhate brahataṃ gatā.</gatha>
    <hangnum nr="34"/>
    <gatha type="1"> Mettā  hi sīmasambhedā,</gatha>
    <gatha type="2">Pakkhapāta vighātikā;</gatha>
    <gatha type="3">Pakkhapātena dukkhanti,</gatha>
    <gatha type="last">Nippakkho vasate sukhaṃ.</gatha>
    <hangnum nr="35"/>
    <gatha type="1"> Narā  paññā ca laṅkārā,</gatha>
    <gatha type="2">Yathāṭhāne niyujjare;</gatha>
    <gatha type="3">No hi cūḷāmaṇi pāde,</gatha>
    <gatha type="last">Pādukā ca siropari.</gatha>
    <gatha type="1">Ukkuṭṭhe  sūra micchanti;</gatha>
    <gatha type="2">Mantīsu akutūhalaṃ;</gatha>
    <gatha type="3">Viyañca annapānamhi;</gatha>
    <gatha type="last">Atthe jāte ca paṇḍitaṃ.</gatha>
    <hangnum nr="36"/>
    <gatha type="1"> Pamādo  hi tamo loke,</gatha>
    <gatha type="2">Kālo coro bhayānako;</gatha>
    <gatha type="3">Kāyagehaṃ bahuchiddaṃ,</gatha>
    <gatha type="last">Kālacorassa coritaṃ.</gatha>
    <hangnum nr="37"/>
    <gatha type="1"> Cañcalo  kāladāso hi,</gatha>
    <gatha type="2">Dhītimā kālaissaro;</gatha>
    <gatha type="3">Kālissaro raṭṭhissaraṃ,</gatha>
    <gatha type="last">Ativattati sabbaso.</gatha>
    <hangnum nr="38"/>
    <gatha type="1"> Viluppanti 8 dhanaṃ eke,</gatha>
    <gatha type="2">Kālameke anekkhakā;</gatha>
    <gatha type="3">Tesu kālavilopāva,</gatha>
    <gatha type="last">Bhayānakā tikakkhaḷā.</gatha>
    <hangnum nr="39"/>
    <gatha type="1"> Raññā  raṭṭhahitaṃ kattā,</gatha>
    <gatha type="2">Rañño hitaṃ janehi ve;</gatha>
    <gatha type="3">Desso attahitaṃ dassī,</gatha>
    <gatha type="last">Gārayho kinnu kārako.</gatha>
    <gatha type="1">Attadatthaṃ  paratthena;</gatha>
    <gatha type="last">Bahunāpi na hāpaye.</gatha>
    <hangnum nr="40"/>
    <gatha type="1"> Yassa upakāro dinno,</gatha>
    <gatha type="2">Upakāraṃ dade puna;</gatha>
    <gatha type="3">Tato pakāraṃ niccheyya,</gatha>
    <gatha type="last">Kataññū dullabho idha.</gatha>
    <gatha type="1">Saccaṃ  kireva māhaṃsu,</gatha>
    <gatha type="2">Narā ekacciyā idha;</gatha>
    <gatha type="3">Kaṭṭhaṃ niplavitaṃ seyyo,</gatha>
    <gatha type="last">Natveve kacciyo naro.</gatha>
    <hangnum nr="41"/>
    <gatha type="1"> Kāruko  sakapaññāya,</gatha>
    <gatha type="2">Mahagghaṃ dārukaṃ kare;</gatha>
    <gatha type="3">Tathā janopi attānaṃ,</gatha>
    <gatha type="last">Mahaggho lokamānito.</gatha>
    <hangnum nr="42"/>
    <gatha type="1"> Appaggho  hi ayo hemaṃ,</gatha>
    <gatha type="2">Mahagghaṃ chindate yathā;</gatha>
    <gatha type="3">Nigguṇo saguṇaṃ loke,</gatha>
    <gatha type="last">Alakkhīca siriṃ tathā.</gatha>
    <title>Sūrassatīnīti</title>
    <subhead>Dutiyo bhāgo</subhead>
    <hangnum nr="1"/>
    <gatha type="1"> Dhanassa  dubbidhaṃ kiccaṃ,</gatha>
    <gatha type="2">Pāpeti uṇṇataṃ dhaniṃ;</gatha>
    <gatha type="3">Adhaniṃ oṇataṃ loke,</gatha>
    <gatha type="last">Sañcine tena taṃ dhanaṃ.</gatha>
    <hangnum nr="2"/>
    <gatha type="1"> Vaṭṭate  satataṃ sīghaṃ,</gatha>
    <gatha type="2">Kālacakkaṃ avāritaṃ;</gatha>
    <gatha type="3">Tena ghaṭī dinaṃ māso,</gatha>
    <gatha type="last">Vasso bhavatya cīrato.</gatha>
    <hangnum nr="3"/>
    <gatha type="1"> Sattunā  na hi sandheyya,</gatha>
    <gatha type="2">Ekadā so bhayaṃ karo;</gatha>
    <gatha type="3">Sutattamapi pānīyaṃ,</gatha>
    <gatha type="last">Samayate nu pāvakaṃ.</gatha>
    <hangnum nr="4"/>
    <gatha type="1"> Vijahaṃ  pakatiṃ yo hi,</gatha>
    <gatha type="2">Vikatiṃ puna gacchati;</gatha>
    <gatha type="3">Sabhāvena ākārena,</gatha>
    <gatha type="2">Vippallāsaṃ sa gacchati;</gatha>
    <gatha type="3">Saṃsumāra gatā godhā,</gatha>
    <gatha type="last">Yathā thī pumavesikā.</gatha>
    <hangnum nr="5"/>
    <gatha type="1"> Pakkhaṃ  laddhāna uḍḍenti,</gatha>
    <gatha type="2">Upacikā hi vammikā;</gatha>
    <gatha type="3">Nikkhantā maraṇaṃ yanti,</gatha>
    <gatha type="1">Uppatā nippataṃ gatā.</gatha>
    <hangnum nr="6"/>
    <gatha type="1"> Sabbaṃpiyassa  dajjeyya,</gatha>
    <gatha type="2">Nissesaṃ piyamānasaṃ;</gatha>
    <gatha type="3">Saddhācittaṃ tu no viññū,</gatha>
    <gatha type="last">Saddhāyiko pakkhalito.</gatha>
    <hangnum nr="7"/>
    <gatha type="1"> Sakkoti  laṅghituṃ byāmaṃ,</gatha>
    <gatha type="2">Mahussāhena yo hi so;</gatha>
    <gatha type="3">Tadaḍḍhaṃ anussāhena,</gatha>
    <gatha type="2">Nossāho tesu thomito;</gatha>
    <gatha type="3">Mahussāho dukkho loke,</gatha>
    <gatha type="last">Anussāho sadā sukho.</gatha>
    <hangnum nr="8"/>
    <gatha type="1"> Dukkhamaṃ  akkhamanto yo,</gatha>
    <gatha type="2">Piṭṭhikārīca dukkaraṃ,</gatha>
    <gatha type="3">Kadā labheyya so loke,</gatha>
    <gatha type="2">Sukhamaṃ sukaraṃ mudhā;</gatha>
    <gatha type="3">Paccakkhañhi so kareyya,</gatha>
    <gatha type="last">Dukkhamañcāpi dukkaraṃ.</gatha>
    <hangnum nr="9"/>
    <gatha type="1"> Anaggho  manusso loke,</gatha>
    <gatha type="2">Tosanāposanādinā;</gatha>
    <gatha type="3">Tena so mahagghaṃ kammaṃ,</gatha>
    <gatha type="last">Kare lokahitāyutaṃ.</gatha>
    <hangnum nr="10"/>
    <gatha type="1"> Vātena  nappabhijjanti,</gatha>
    <gatha type="2">Ninnā veḷū kasā naḷā;</gatha>
    <gatha type="3">Yathāvātaṃ nagacchanti,</gatha>
    <gatha type="last">Tathā care jane kadā.</gatha>
    <hangnum nr="11"/>
    <gatha type="1"> Purato  ca pacchato ce,</gatha>
    <gatha type="2">Nissayo natthi passato;</gatha>
    <gatha type="3">Adhikaṃ vīriyaṃ hoti,</gatha>
    <gatha type="last">Attanātho tadā bhave.</gatha>
    <hangnum nr="12"/>
    <gatha type="1"> Khaṇaṃ  ākhubilaṃ sīho,</gatha>
    <gatha type="2">Pāsāṇasakalākulaṃ;</gatha>
    <gatha type="3">Pappoti nakhabhaṅgaṃvā,</gatha>
    <gatha type="last">Phalaṃvā mūsiko bhave.</gatha>
    <hangnum nr="13"/>
    <gatha type="1"> Maggamuḷhā  janā andhā,</gatha>
    <gatha type="2">Amaggā maggasaññino;</gatha>
    <gatha type="3">Tatheva duppaññā muḷhā,</gatha>
    <gatha type="last">Tathatthaṃ nāva bujjhare.</gatha>
    <hangnum nr="14"/>
    <gatha type="1"> Piyarūpaṃ  vīrarūpaṃ,</gatha>
    <gatha type="2">Duvidhā rūpasampadā,</gatha>
    <gatha type="3">Nāriṃ icche piyarūpiṃ,</gatha>
    <gatha type="last">Purisaṃ vīrarūpakaṃ.</gatha>
    <hangnum nr="15"/>
    <gatha type="1"> Pajjalanti  hi khajjotā,</gatha>
    <gatha type="2">Pakkhacālanakammunā;</gatha>
    <gatha type="3">Kusitā supitā nete,</gatha>
    <gatha type="last">Tathā janāpi kammikā.</gatha>
    <hangnum nr="16"/>
    <gatha type="1"> Kummasaṅkocamopamya ,</gatha>
    <gatha type="2">Niggahamapi saṃkhame;</gatha>
    <gatha type="3">Pattakāle tu nītiñño,</gatha>
    <gatha type="last">Kaṇhasappova uṭṭhahe.</gatha>
    <hangnum nr="17"/>
    <gatha type="1"> Bhakkhasesaṃ  nakhādanti,</gatha>
    <gatha type="2">Sīhā unnatacetasā;</gatha>
    <gatha type="3">Paraṃpi napaṇāmenti,</gatha>
    <gatha type="last">Vuddhikāmā tathā care.</gatha>
    <hangnum nr="18"/>
    <gatha type="1"> Na va vasso samuppanno,</gatha>
    <gatha type="2">Khīṇo purāṇahāyano;</gatha>
    <gatha type="3">Navavasse navā mettā,</gatha>
    <gatha type="last">Bhāvitabbā hitesinā.</gatha>
    <hangnum nr="19"/>
    <gatha type="1"> Santāpayanti  kamayāpyabhujaṃ na rogā,</gatha>
    <gatha type="2">Dummantinaṃ kamupayanti na nītidosā;</gatha>
    <gatha type="3">Kaṃ srī na mānayati kaṃ na ca hanti maccu,</gatha>
    <gatha type="1">Kaṃ thīkatā na visayā paripīḷayanti.</gatha>
    <paragraph>(Vasantatilakāgāthā.)</paragraph>
    <hangnum nr="20"/>
    <gatha type="1"> (Ka) byāmamattena  daṇḍena,</gatha>
    <gatha type="2">Yolumbya udakaṃ mine;</gatha>
    <gatha type="3">Agambhīraṃ gambhīraṃvā,</gatha>
    <gatha type="last">Agādhe maññi gambhīraṃ.</gatha>
    <paragraph>(Kha)</paragraph>
    <gatha type="1">Tathā mando saññāṇena,</gatha>
    <gatha type="2">Agādhe maññi paṇḍitaṃ;</gatha>
    <gatha type="3">Samāsamaṃ na jānāti,</gatha>
    <gatha type="last">Bahvappaṃ tikkhamandataṃ.</gatha>
    <hangnum nr="21"/>
    <gatha type="1"> Duṭṭhakamme  saṅgamanti,</gatha>
    <gatha type="2">Chekakamme ca no idha;</gatha>
    <gatha type="3">Maccuṃ vahanti sīsena,</gatha>
    <gatha type="last">Te muḷhā muḷhasaṅgamā.</gatha>
    <hangnum nr="22"/>
    <gatha type="1"> Duvidho  saṅgamo loke,</gatha>
    <gatha type="2">Ujuko kuṭilo bhave;</gatha>
    <gatha type="3">Ujukova pasaṃseyyo,</gatha>
    <gatha type="last">Nohyañño sājasaṅgamo.</gatha>
    <paragraph>Te  iminā upāyena samaggā sammodamānā mahā bhittipiṭṭhikāya vasanti. (Mahosadhajātaka aṭṭhakathā)</paragraph>
    <hangnum nr="23"/>
    <gatha type="1"> Yūthikā  pupphate nohi,</gatha>
    <gatha type="2">Siñcitāpi punappunaṃ;</gatha>
    <gatha type="3">Pupphate sampatte kāle,</gatha>
    <gatha type="last">Evaṃ dhāretha vīriyaṃ.</gatha>
    <hangnum nr="24"/>
    <gatha type="1"> Dhanuccayo  dhanakkhepo,</gatha>
    <gatha type="2">Duvidhā hi dhanākati;</gatha>
    <gatha type="3">Dhanuccaye nayo atthi,</gatha>
    <gatha type="last">Dhanakkhepamhi no idha.</gatha>
    <hangnum nr="25"/>
    <gatha type="1"> Amātā  pitarasaṃ vaḍḍhaṃ,</gatha>
    <gatha type="2">Jūtakārañca cañcalaṃ;</gatha>
    <gatha type="3">Nālapeyya visesaññū,</gatha>
    <gatha type="last">Yadicche siddhi mattano.</gatha>
    <gatha type="1">Haliddirāgaṃ  kapicittaṃ,</gatha>
    <gatha type="2">Purisaṃ rāgavirāginaṃ;</gatha>
    <gatha type="3">Edisaṃ tāta māsevi,</gatha>
    <gatha type="last">Nimmanussaṃpi ce siyā.</gatha>
    <hangnum nr="26"/>
    <gatha type="1"> Guṇā guṇaññūsu guṇā bhavanti,</gatha>
    <gatha type="2">Te nigguṇaṃ patvā bhavanti dosā;</gatha>
    <gatha type="3">Āsādyatoyā pabhavanti najjo,</gatha>
    <gatha type="last">Samudramāsajja bhavantyapeyyā.</gatha>
    <paragraph>(Upajātigāthā)</paragraph>
    <hangnum nr="27"/>
    <gatha type="1"> Silārūpaṃ  nimminanti,</gatha>
    <gatha type="2">Koṭṭetvāna punappunaṃ;</gatha>
    <gatha type="3">Koṭṭakova tathā bālā,</gatha>
    <gatha type="last">Sādhuṃ ovajja nimmitā.</gatha>
  </text>
</tree>
