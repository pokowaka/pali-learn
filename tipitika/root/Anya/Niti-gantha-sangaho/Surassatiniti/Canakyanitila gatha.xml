<?xml version='1.0' encoding='UTF-8'?>
<tree text="C&#x101;&#x1E47;akyan&#x12B;til&#x101; g&#x101;th&#x101;" target="text">
  <text>
    <gatha type="1">Lālane  bahavo dosā,</gatha>
    <gatha type="3">Tāḷane bahavo guṇā;</gatha>
    <gatha type="3">Tasmā puttañca sissañca,</gatha>
    <gatha type="last">Tāḷaye na ca lālaye.</gatha>
    <hangnum nr="28"/>
    <gatha type="1"> Atītassa  hi mittassa,</gatha>
    <gatha type="2">Yo ce dosaṃ pakāsaye;</gatha>
    <gatha type="3">So have paccuppannassa,</gatha>
    <gatha type="last">Dosaṃ bhāseti ñāyati.</gatha>
    <hangnum nr="29"/>
    <gatha type="1"> Latāviya  sevakā te,</gatha>
    <gatha type="2">Ye nissayaṃ palambare;</gatha>
    <gatha type="3">Nissayassa vināsena,</gatha>
    <gatha type="last">Bhūmyaṃ senti anāthakā.</gatha>
    <hangnum nr="30"/>
    <gatha type="1"> Dosasiṅgehi  vijjhanto,</gatha>
    <gatha type="2">Mānakhūrehi akkamaṃ;</gatha>
    <gatha type="3">Bhayaṃ karoti lokamhi,</gatha>
    <gatha type="last">Gova bālo vihiṃsako.</gatha>
    <hangnum nr="31"/>
    <gatha type="1"> Ādo  upari lokoyaṃ,</gatha>
    <gatha type="2">Ujulekhāya tiṭṭhati;</gatha>
    <gatha type="3">Musāvātehi taṃlokaṃ,</gatha>
    <gatha type="last">Nipātesi anajjavaṃ.</gatha>
    <hangnum nr="32"/>
    <gatha type="1"> Sughaṭaṃ  kumbhakārena,</gatha>
    <gatha type="2">Nāraho paribhuñjituṃ;</gatha>
    <gatha type="3">Tathūpamāya vekkheyya,</gatha>
    <gatha type="last">Sakammaparakammani.</gatha>
    <hangnum nr="33"/>
    <gatha type="1"> Anantaraṃsī  sūropi,</gatha>
    <gatha type="2">Nasakkoti ghanaṃ tamaṃ;</gatha>
    <gatha type="3">Vijjhituṃ raṃsiyā loke,</gatha>
    <gatha type="2">Tathā madanamohitā;</gatha>
    <gatha type="3">Nasakkonti madaṃ bhetvā,</gatha>
    <gatha type="last">Paññābhāya pabhāsituṃ.</gatha>
    <hangnum nr="34"/>
    <gatha type="1"> Khedaveraṃ  daliddamhi,</gatha>
    <gatha type="2">Bhogimhi rogupaddavaṃ;</gatha>
    <gatha type="3">Dessaverañca āṇimhi,</gatha>
    <gatha type="last">Passe lokassa veritaṃ.</gatha>
    <hangnum nr="35"/>
    <gatha type="1"> Saṃladdhena  subhogena,</gatha>
    <gatha type="2">Jīvaṃ suddhaṃ kare nijaṃ;</gatha>
    <gatha type="3">Seṭṭho so tena jīvena,</gatha>
    <gatha type="last">Jeguccho malajīviko.</gatha>
    <hangnum nr="36"/>
    <gatha type="1"> Vajira  puppharāgānaṃ,</gatha>
    <gatha type="2">Visesaṃ yo nabujjhati;</gatha>
    <gatha type="3">Kathañhi so vikkīṇeyya,</gatha>
    <gatha type="last">Kīṇeyya vā yathātathaṃ.</gatha>
    <hangnum nr="37"/>
    <gatha type="1"> Kippīli  kopi cintetvā,</gatha>
    <gatha type="2">Pabbataṃ bhettu mussahaṃ;</gatha>
    <gatha type="3">Abalā tanumajjhattā,</gatha>
    <gatha type="last">Cintā hasyāva sā mudhā.</gatha>
    <hangnum nr="38"/>
    <gatha type="1"> Jātamattaṃ  na yo sattuṃ,</gatha>
    <gatha type="2">Rogañcūpasamaṃ naye;</gatha>
    <gatha type="3">Mahābalopi teneva,</gatha>
    <gatha type="last">Vuddhiṃpatvā sa haññate.</gatha>
    <hangnum nr="39"/>
    <gatha type="1"> Sajīvamaṃsabhakkhehi ,</gatha>
    <gatha type="2">Sadāṭhīhi mukhehi bho;</gatha>
    <gatha type="3">Biḷārabyagghasīhānaṃ ,</gatha>
    <gatha type="2">Nihīnāni anekadhā;</gatha>
    <gatha type="3">Tikkhāni kharavādāni,</gatha>
    <gatha type="last">Manussānaṃ mukhāni ve.</gatha>
    <hangnum nr="40"/>
    <gatha type="1"> Viluppantā  vidhāvanti,</gatha>
    <gatha type="2">Sajīvavuttikammunā;</gatha>
    <gatha type="3">Janā tena vihaññanti,</gatha>
    <gatha type="last">Caranti dhammavemukhā.</gatha>
    <hangnum nr="41"/>
    <gatha type="1"> Sulabhaṃ  lokiyaṃ loke,</gatha>
    <gatha type="2">Sāsanīyaṃva dullabhaṃ;</gatha>
    <gatha type="3">Dullabhaṃ taṃ vamaññanto,</gatha>
    <gatha type="last">Eso bālatamo bhave.</gatha>
    <hangnum nr="42"/>
    <gatha type="1"> Yo  patittha agyāvāṭaṃ,</gatha>
    <gatha type="2">Mohā taṃ upakārituṃ;</gatha>
    <gatha type="3">Aññorohi tadā vāṭaṃ,</gatha>
    <gatha type="last">Dutīyo muḷhamuḷhako.</gatha>
    <hangnum nr="43"/>
    <gatha type="1"> Byaggho  āvudhaviddho hi,</gatha>
    <gatha type="2">Akā duṭṭhāni ninnadaṃ;</gatha>
    <gatha type="3">Tatheva sādhusatthena,</gatha>
    <gatha type="last">Viddho bālo pakuppito.</gatha>
    <hangnum nr="44"/>
    <gatha type="1"> Pivanti  lohitaṃ ḍaṃsā,</gatha>
    <gatha type="2">Anto tuṇḍena makkhikā;</gatha>
    <gatha type="3">Bahiddhā parivārenti,</gatha>
    <gatha type="last">Jano tena ḍaṃsāyaye.</gatha>
    <hangnum nr="45"/>
    <gatha type="1"> Adhanassa  khaṇo appo,</gatha>
    <gatha type="2">Saddhammo appakālino;</gatha>
    <gatha type="3">Appako tena yuñjeyyuṃ,</gatha>
    <gatha type="last">Khaṇaṃ bahuṃ labhetave.</gatha>
  </text>
</tree>
