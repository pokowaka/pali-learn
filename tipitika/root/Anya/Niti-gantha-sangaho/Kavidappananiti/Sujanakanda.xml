<?xml version='1.0' encoding='UTF-8'?>
<tree text="Sujanaka&#x1E47;&#x1E0D;a" target="text">
  <text>
    <hangnum nr="176"/>
    <gatha type="1"> Saddhāsīlādidhammehi,  sappanno seṭṭhamānuso;</gatha>
    <gatha type="last">Vutto buddhādisantehi, sādhusappuriso iti.</gatha>
    <gatha type="1">Saddādhanaṃ sīladhanaṃ, hirīottappiyaṃ dhanaṃ;</gatha>
    <gatha type="last">Sutadhanañca cāgo ca, paññā ve sattamaṃ dhanaṃ.</gatha>
    <gatha type="1">Yassa ete dhanā atthi, itthiyā purisassa vā;</gatha>
    <gatha type="last">Adaliddoti taṃ āhu, amoghaṃ tassa jīvitaṃ.</gatha>
    <gatha type="1">Tasmā saddhañca sīlañca, pasādaṃ dhammadassanaṃ;</gatha>
    <gatha type="last">Anuyuñjetha medhāvī, saraṃ buddhānasāsanaṃ.</gatha>
    <hangnum nr="177"/>
    <gatha type="1"> Sabbhireva  samāsetha, sabbhi kubbetha santhavaṃ;</gatha>
    <gatha type="last">Sataṃ saddhammamaññāya, seyyo hoti na pāpiyo.</gatha>
    <hangnum nr="178"/>
    <gatha type="1"> Caja dujjanasaṃsaggaṃ, bhaja sādhusamāgamaṃ;</gatha>
    <gatha type="last">Kara puññamahorattaṃ, sara niccamaniccataṃ.</gatha>
    <hangnum nr="179"/>
    <gatha type="1"> Yo  ve kataññū katavedī dhīro,</gatha>
    <gatha type="2">Kalyāṇamitto daḷhabhatti ca hoti;</gatha>
    <gatha type="3">Dukkhitassa sakkacca karoti kiccaṃ,</gatha>
    <gatha type="last">Tathāvidhaṃ sappurisaṃ vadanti.</gatha>
    <hangnum nr="180"/>
    <gatha type="1"> Mātāpettibharaṃ  jantuṃ, kule jeṭṭhāpacāyinaṃ;</gatha>
    <gatha type="last">Saṇhaṃ sakhilasambhāsaṃ, pesuṇeyyappahāyinaṃ.</gatha>
    <hangnum nr="181"/>
    <gatha type="1"> Maccheravinaye yuttaṃ, saccaṃ kodhābhibhuṃ naraṃ;</gatha>
    <gatha type="last">Taṃ ve devā tāvatiṃsā, āhu ‘‘sappuriso’’iti.</gatha>
    <hangnum nr="182"/>
    <gatha type="1"> Kulajāto kulaputto, kulavaṃsasurakkhato;</gatha>
    <gatha type="last">Attanā dukkhappattopi, hīnakammaṃ na kāraye.</gatha>
    <hangnum nr="183"/>
    <gatha type="1"> Udeyya  bhāṇu pacchime, nameyya meruaddipi;</gatha>
    <gatha type="2">Sītalaṃ yadi naraggi, pabbatagge ca uppalaṃ;</gatha>
    <gatha type="last">Vikase na viparitā, sādhuvācā kudācanaṃ.</gatha>
    <hangnum nr="184"/>
    <gatha type="1"> Sukhā rukkhassa chāyāva, tato ñātimātāpitu;</gatha>
    <gatha type="last">Tato ācerassa rañño, tato buddhassanekadhā.</gatha>
    <hangnum nr="185"/>
    <gatha type="1"> Bhamarā  pupphamicchanti, guṇamicchanti sajjanā;</gatha>
    <gatha type="last">Makkhikā pūtimicchanti, dosamicchanti dujjanā.</gatha>
    <hangnum nr="186"/>
    <gatha type="1"> Mātuhīno  dubbhāso hi, pituhīno dukkiriyo;</gatha>
    <gatha type="last">Ubho mātupituhīnā, dubbhāsā ca dukkiriyā.</gatha>
    <hangnum nr="187"/>
    <gatha type="1"> Mātuseṭṭho subhāso hi, pituseṭṭho sukiriyo;</gatha>
    <gatha type="last">Ubhomātu pituseṭṭhā, subhāsā ca sukiriyā.</gatha>
    <hangnum nr="188"/>
    <gatha type="1"> Sunakho  sunakhaṃ disvā, dantaṃ dasseti hiṃsituṃ;</gatha>
    <gatha type="last">Dujjano sujanaṃ disvā, rosayaṃ hiṃsamicchati.</gatha>
    <hangnum nr="189"/>
    <gatha type="1"> Na ca vegena kiccāni, kattabbāni kudācanaṃ;</gatha>
    <gatha type="last">Sahasā kāritaṃ kammaṃ, bālo pacchānutappati.</gatha>
    <hangnum nr="190"/>
    <gatha type="1"> Kodhaṃ  vadhitvā na kadāci socati,</gatha>
    <gatha type="2">Makkhappahānaṃ isayo vaṇṇayanti;</gatha>
    <gatha type="3">Sabbesaṃ vuttaṃ pharusaṃ khametha,</gatha>
    <gatha type="last">Etaṃ khantiṃ uttamamāhu santo.</gatha>
    <hangnum nr="191"/>
    <gatha type="1"> Dukkho nivāso sambādhe, ṭhāne asucīsaṅkate;</gatha>
    <gatha type="last">Tato arimhi appiye, tatopi akataññunā.</gatha>
    <hangnum nr="192"/>
    <gatha type="1"> Ovadeyyā’nusāseyya , asabbhā ca nivāraye;</gatha>
    <gatha type="last">Satañhi so piyo hoti, asataṃ hotiappiyo.</gatha>
    <hangnum nr="193"/>
    <gatha type="1"> Uttamattanivātena, kakkhaḷaṃ mudunā jaye;</gatha>
    <gatha type="last">Nīcaṃ appakadānena, vāyāmena samaṃ jaye.</gatha>
    <hangnum nr="194"/>
    <gatha type="1"> Na  visaṃ visamiccāha, dhanaṃ saṅghassa uccate;</gatha>
    <gatha type="last">Visaṃ ekaṃva hanati, hanati saṅghassa sabbaṃ.</gatha>
    <hangnum nr="195"/>
    <gatha type="1"> Dhanamappampi  sādhūnaṃ, kūpe vāriva nissayo;</gatha>
    <gatha type="last">Bahuṃapi asādhūnaṃ, na ca vāriva aṇṇave.</gatha>
    <hangnum nr="196"/>
    <gatha type="1"> Apattheyyaṃ na pattheyya, acinteyyaṃ na cintaye;</gatha>
    <gatha type="last">Dhammameva sucinteyya, kālaṃ moghaṃ na icchaye.</gatha>
    <hangnum nr="197"/>
    <gatha type="1"> Acintitampi  bhavati, cintitampi vinassati;</gatha>
    <gatha type="last">Na hi cintāmayā bhogā, itthiyā purisassa vā.</gatha>
    <hangnum nr="198"/>
    <gatha type="1"> Asantassa piyo hoti, sante na kurute piyaṃ;</gatha>
    <gatha type="last">Asataṃ dhammaṃ roceti, taṃ parābhavato mukhaṃ.</gatha>
    <hangnum nr="199"/>
    <gatha type="1"> Guṇā  kubbanti dūtattaṃ, dūrepi vasataṃ sataṃ;</gatha>
    <gatha type="last">Ketake gandhaṃ ghāyitvā, gacchanti bhamarā sayaṃ.</gatha>
    <hangnum nr="200"/>
    <gatha type="1"> Pubbajātikataṃ kammaṃ, taṃ kammamīti kathyate;</gatha>
    <gatha type="last">Tasmā purisākārenaṃ, yataṃ kare atandito.</gatha>
    <hangnum nr="201"/>
    <gatha type="1"> Mattikapiṇḍato kattā, kurute yaṃ yadicchati;</gatha>
    <gatha type="last">Evamattakataṃ kammaṃ, māṇavo paṭipajjate.</gatha>
    <hangnum nr="202"/>
    <gatha type="1"> Uṭṭhāyoṭṭhāya  bodheyyaṃ, mahabbhaya mupaṭṭhitaṃ;</gatha>
    <gatha type="last">Maraṇabyādhisokānaṃ, kimajja nipatissati.</gatha>
    <hangnum nr="203"/>
    <gatha type="1"> Pāṇā yathāttanobhiṭṭhā, bhūtānamapi te tathā;</gatha>
    <gatha type="last">Attopamena bhūtesu, dayaṃ kubbanti sādhavo.</gatha>
    <gatha type="1">Sabbe  tasanti daṇḍassa, sabbe bhāyanti maccuno;</gatha>
    <gatha type="last">Attānaṃ upamaṃ katvā, na haneyya na ghātaye.</gatha>
    <hangnum nr="204"/>
    <gatha type="1"> Bālo vā yadi vā vuddho, yuvā vā gehamāgato;</gatha>
    <gatha type="last">Tassa pūjā vidhātabbā, sabbassābhyāgato garu.</gatha>
    <hangnum nr="205"/>
    <gatha type="1"> Ākiṇṇopi asantehi, asaṃsaṭṭhova bhaddako;</gatha>
    <gatha type="last">Bahunā sannajātena, gacchena ubbattenidha.</gatha>
  </text>
</tree>
