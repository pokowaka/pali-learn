<?xml version='1.0' encoding='UTF-8'?>
<tree text="Pa&#x1E47;&#x101;ma pa&#x1E6D;i&#xF1;&#xF1;&#x101;" target="text">
  <text>
    <gatha type="1">Vatthuttayaṃ  namasitvā, ācere kavipuṅgave;</gatha>
    <gatha type="last">Kassaṃ dvādasamāsānaṃ, bandhaṃ tammāsavasikaṃ.</gatha>
    <hangnum nr="1"/>
    <gatha type="1"> Cittasammatamāso  hi, atevaññehi sobhati;</gatha>
    <gatha type="last">Rammakamāso rammamāso, teneva vohāro bhavi.</gatha>
    <hangnum nr="2"/>
    <gatha type="1"> Tasmiṃ sucittamāsamhi, nāgadumā supupphare;</gatha>
    <gatha type="last">Pupphanti asanadumā, vāyanti kānane hi ve.</gatha>
    <hangnum nr="3"/>
    <gatha type="1"> Saṅkanta mahussavopi, tamhi māsamhi vattate;</gatha>
    <gatha type="last">Gandhodakehi aññoññaṃ, siñcamānā sumodare.</gatha>
    <gatha type="1">Yathāpi  rammako māso, gimhānaṃ hoti brāhmaṇa;</gatha>
    <gatha type="last">Ate‘va’ññehi māsehi, dumapupphehi sobhati.</gatha>
    <gatha type="1">Sambuddho cittamāsassa, kāḷapakkhe uposathe;</gatha>
    <gatha type="2">Pātoyeva samādāya, pavaraṃ pattacīvaraṃ;</gatha>
    <gatha type="last">Anukampāya nāgānaṃ, nāgadīpamupāgami.</gatha>
    <hangnum nr="4"/>
    <gatha type="1"> Vesākhavhayamāso tu, suvisiṭṭho supākaṭo;</gatha>
    <gatha type="last">Lokagganāthaṃ paṭicca, santehi abhilakkhito.</gatha>
    <hangnum nr="5"/>
    <gatha type="1"> Tamhi  vesākhamāsamhi, campakāpi supupphare;</gatha>
    <gatha type="last">Bodhiṃ dakehi siñcitvā, sajjanā sampamodare.</gatha>
    <hangnum nr="6"/>
    <gatha type="1"> Vanesuva potakāpi, pakkhandanti disodisaṃ;</gatha>
    <gatha type="last">Vikūjantā sabhāsāya, janasotarasāyanaṃ.</gatha>
    <gatha type="1">Dutiye  divase bhatta-kāle ārocite jino;</gatha>
    <gatha type="last">Ramme vesākhamāsamhi, puṇṇāmāyaṃ munissaro.</gatha>
    <hangnum nr="7"/>
    <gatha type="1"> Jeṭṭhasammatamāsopi, sogatajanabbhantare;</gatha>
    <gatha type="last">Vikhyāto lakkhañño ceva, jeṭṭhena saṃyuto hi ve.</gatha>
    <hangnum nr="8"/>
    <gatha type="1"> Tasmiṃhi jeṭṭhamāsamhi, sumanā vanamallikā;</gatha>
    <gatha type="last">Pupphanti ca pavāyanti, sabbajanamanoharā.</gatha>
    <hangnum nr="9"/>
    <gatha type="1"> Parikkhaṇāsusabhāpi, abhavi mranamāmaṇḍale;</gatha>
    <gatha type="last">Khetale jeṭṭhajotipi, pajjali tasmiñhi ve.</gatha>
    <hangnum nr="10"/>
    <gatha type="1"> Āsāḷho nāma māsopi, atīva visiṭṭho bhavi;</gatha>
    <gatha type="last">Paṭisandhiṃ gaṇhi buddho, tasmiñhi muni sudhī.</gatha>
    <hangnum nr="11"/>
    <gatha type="1"> Nikkhamipi ca sambuddho, dhammacakkaṃ pavattayi;</gatha>
    <gatha type="last">Upasampadakammampi, karonti tasmiṃpi hi.</gatha>
    <hangnum nr="12"/>
    <gatha type="1"> Punnāgadumā pupphanti, pavāyanti disodisaṃ;</gatha>
    <gatha type="last">Ādicco tiṭṭhati tamhi, uttarāyānakoṭiyaṃ.</gatha>
    <hangnum nr="13"/>
    <gatha type="1"> Sīhe  sāvaṇamāsamhi, salākadānamuttamaṃ;</gatha>
    <gatha type="last">Denti sādhavo mānusā, saddahantā vatthuttayaṃ.</gatha>
    <hangnum nr="14"/>
    <gatha type="1"> Pupphanti kaṭeruhāpi, tamhi sāvaṇamāsake;</gatha>
    <gatha type="last">Khe savaṇanakkhattampi, atīva jotayī hi ve.</gatha>
    <hangnum nr="15"/>
    <gatha type="1"> Vassabbhantarabhūte ca, samaṇā sugatorasā;</gatha>
    <gatha type="last">Māse vācanauggaṇha-kammaṃkaṃsu sukhāsayā.</gatha>
    <hangnum nr="16"/>
    <gatha type="1"> Kaññārāsisammatehi , poṭṭhapādasumāsake;</gatha>
    <gatha type="last">Nadīsu dakapūritā, kaṭapatthatasādisā.</gatha>
    <hangnum nr="17"/>
    <gatha type="1"> Nāvāmahāussavampi, karonti mānujā tadā;</gatha>
    <gatha type="last">Kīḷanti sampamodanti, vijite nara nāriyo.</gatha>
    <hangnum nr="18"/>
    <gatha type="1"> Kañcanayamadumāpi, vikasanti tadā hi ve;</gatha>
    <gatha type="last">Megho thokaṃ thokaṃ himaṃ, vassati patatipi ca.</gatha>
    <hangnum nr="19"/>
    <gatha type="1"> Vassike  assayujimhi, vikasanti anekadhā;</gatha>
    <gatha type="last">Padumādidakajāni, pupphāni manuññāni ve.</gatha>
    <hangnum nr="20"/>
    <gatha type="1"> Mahāpadīpapantīhi, sakalamranamābhūtale;</gatha>
    <gatha type="last">Pūjenti lokagganāthaṃ, sādhavo sogatājanā.</gatha>
    <hangnum nr="21"/>
    <gatha type="1"> Tapodhanā vicaranti, vassaṃvuṭṭhā disodisaṃ;</gatha>
    <gatha type="last">Sādhavo dānasoṇḍāva, sītāyanti sukhanti ca.</gatha>
    <hangnum nr="22"/>
    <gatha type="1"> Kattikamāsaseṭṭhepi , sampamodanti mānujā;</gatha>
    <gatha type="last">Kosītakīpupphāni ca, vikasanti vāyanti ca.</gatha>
    <hangnum nr="23"/>
    <gatha type="1"> Kathinamahādānampi, dadanti sādhavo janā;</gatha>
    <gatha type="last">Tadā candakiraṇopi, atīva pajjoto ahu.</gatha>
    <hangnum nr="24"/>
    <gatha type="1"> Ahosi himapāto ca, uttaravāto pavāyati;</gatha>
    <gatha type="last">Kattikajotichaṇopi, ahosi tasmiñhi ve.</gatha>
    <hangnum nr="25"/>
    <gatha type="1"> Dhanurāsīmāgasira , māse hemantasammate;</gatha>
    <gatha type="last">Sattidharasupūjāvha, sabhāpi sampavattitā.</gatha>
    <hangnum nr="26"/>
    <gatha type="1"> Devasammatapupphāni, manuññarucirānipi;</gatha>
    <gatha type="last">Pupphanti tamhi māsamhi, himapāto ahosi ca.</gatha>
    <hangnum nr="27"/>
    <gatha type="1"> Vīhayo honti pakkā ca, khettesu mranamābhūtale;</gatha>
    <gatha type="last">Migasiranakkhattampi, joteti ākāsaṅgaṇe.</gatha>
    <hangnum nr="28"/>
    <gatha type="1"> Makāre  phussamāsepi, pupphanti pavāyanti ca;</gatha>
    <gatha type="last">Sunīlavallipupphāni, janamanoharānipi.</gatha>
    <hangnum nr="29"/>
    <gatha type="1"> Senābyūhampi  karonti, bhūpālā mranamāraṭṭhikā;</gatha>
    <gatha type="last">Saparisā udikkhanti, hatthiassādiādayo.</gatha>
    <hangnum nr="30"/>
    <gatha type="1"> Tamhisī atisītalampi, dakkhiṇāyanakoṭiyaṃ;</gatha>
    <gatha type="last">Aṭṭhāpuṇṇamadinamhi, sūriyo lokamānito.</gatha>
    <gatha type="1">Bodhito navame māse, phussapuṇṇamiyaṃ jino;</gatha>
    <gatha type="last">Laṃkādīpaṃ visodhetuṃ, laṅkādīpamupāgami.</gatha>
    <hangnum nr="31"/>
    <gatha type="1"> Kumbhesu  māghamāsehi, tūladumā supupphare;</gatha>
    <gatha type="last">Pumtālā madhurarasaṃ, mānujānaṃ dadanti ca.</gatha>
    <hangnum nr="32"/>
    <gatha type="1"> Yāgumahāussavopi, pākaṭo mranamābhūtale;</gatha>
    <gatha type="last">Avasesasu meghopi, thanayaṃ abhivassati.</gatha>
    <hangnum nr="33"/>
    <gatha type="1"> Naranārī manuññāni, padarāni paṇḍāni ca;</gatha>
    <gatha type="last">Pucimandadumā nava-pattāni dhārentipi ca.</gatha>
    <hangnum nr="34"/>
    <gatha type="1"> Mine  phagguṇamāsamhi, surabhigandhikā subhā;</gatha>
    <gatha type="last">Pupphanti vanamhi dumā, navapattehi sobhare.</gatha>
    <hangnum nr="35"/>
    <gatha type="1"> Dakkhiṇadesato tamhi, vāto pavāyati hi ve;</gatha>
    <gatha type="last">Vāḷukapiṭṭhe vāluka-thūpe katvāna pūjayyuṃ.</gatha>
    <hangnum nr="36"/>
    <gatha type="1"> Pathamagimha māsamhi, nānādumāti pupphare;</gatha>
    <gatha type="last">Tena sabbampi vipinaṃ, vicittaṃ dassaniyañhi ve.</gatha>
    <gatha type="1">Visute jotipālamhi, visutamhi niketane;</gatha>
    <gatha type="last">Vasatā nekaganthānaṃ, lekhakena kato ayaṃ.</gatha>
  </text>
</tree>
