<?xml version='1.0' encoding='UTF-8'?>
<tree text="M&#x101;tik&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <gatha type="1">Yathādhammikarājūnaṃ, amaccā ca purohitā;</gatha>
    <gatha type="last">Nītisatthaṃ sunissāya, nicchayanti vinicchayaṃ.</gatha>
    <gatha type="1">Aṅgāni vedā cattāro, mīmaṃsānyāya vitthāro;</gatha>
    <gatha type="last">Dhammasatthaṃ purāṇañca, vijjā hetā catuddasa.</gatha>
    <gatha type="1">Āyubbedo manubbedo, gandhabbo ceti te tayo;</gatha>
    <gatha type="last">Atthasatthaṃ catutthañca, vijjāhyāṭṭharasa matā.</gatha>
    <gatha type="1">Sutisamutisaṅkhyā ca, rogānīti visesakā;</gatha>
    <gatha type="last">Gandhabbā gaṇikā ceva, dhanubbedā ca pūraṇā.</gatha>
    <gatha type="1">Tikicchā itihāso ca, jotimāyā ca chandati;</gatha>
    <gatha type="last">Ketumantā ca saddā ca, sippāṭṭhārasakā ime.</gatha>
    <gatha type="1">Damo daṇḍo itikhyāto, taṭṭhādaṇḍo mahīpati;</gatha>
    <gatha type="last">Tassa nīti daṇḍanīti, nayanānīti vuccati.</gatha>
    <gatha type="1">Daṇḍena nīyate cedaṃ, daṇḍaṃ nayati vā puna;</gatha>
    <gatha type="last">Daṇḍanīti itikhyāto, tilokā nati vattate.</gatha>
    <gatha type="1">Nānāsatthoddhataṃ vakkhe, rājanīti samuccayaṃ;</gatha>
    <gatha type="last">Sabbabījamiduṃ satthaṃ, cāṇakya sārasaṅgahaṃ.</gatha>
    <gatha type="1">Mūlasuttaṃ pavakkhāmi, cāṇakyena yathoditaṃ;</gatha>
    <gatha type="last">Yassaṃ viññātamattena, mūḷho bhavati paṇḍito.</gatha>
    <gatha type="1">Mittalābho suhadabhedo, viggaho sandhireva ca;</gatha>
    <gatha type="last">Pañcatandrā tathāññasmā, ganthā kassiyalikhyate.</gatha>
    <paragraph>Lokanītimhā –</paragraph>
    <paragraph>(1) Paṇḍitakaṇḍa. (2) Sujanakaṇḍa. (3) Bāladujjana kaṇḍa. (4) Mittakaṇḍa. (5) Itthikaṇḍa. (6) Rājakaṇḍa. (7) Pakiṇṇaka kaṇḍa-</paragraph>
    <paragraph>Lokanīti –</paragraph>
    <gatha type="1">Paṇḍito sujano kaṇḍo, dujjano mittaitthī ca;</gatha>
    <gatha type="last">Rājapakiṇṇako cāti, sattakaṇḍe vibhūsino.</gatha>
    <gatha type="1">Cakkindābhisirināyaṃ, sodhito kāsike sāke;</gatha>
    <gatha type="last">Chanotyaṃ dutiyāsaḷhe, kāḷasattama ādihe.</gatha>
    <gatha type="1">Lokanītiṃ pavakkhāmi, nānāsatthasamuddhaṭaṃ;</gatha>
    <gatha type="last">Māgadheneva saṅkhepaṃ, vanditvā ratanattayaṃ.</gatha>
    <gatha type="1">Nīti loke purisassa sāro,</gatha>
    <gatha type="2">Mātā pitā ācariyo mitto;</gatha>
    <gatha type="3">Tasmā hi nītiṃ puriso vijaññā,</gatha>
    <gatha type="last">Ñāṇīmahā hoti bahussuto.</gatha>
    <paragraph>Mahārahanīti –</paragraph>
    <paragraph>(1) Paṇḍitakathā. (2) Sambhedakathā. (3) Mittakathā. (4) Nāyaka kathā. (5) Itthikathā</paragraph>
    <gatha type="1">Mahāraha rahaṃsakya-muniṃ nīvaraṇā taṇhā;</gatha>
    <gatha type="last">Muttaṃ muttaṃ sudassanaṃ, vande bodhivaraṃ varaṃ.</gatha>
    <gatha type="1">Nītidha jantūnaṃ sāro, mittācariyā ca pitaro;</gatha>
    <gatha type="last">Nītimā subuddhibyatto, sutavā atthadassimā.</gatha>
    <paragraph>Dhammanīti –</paragraph>
    <paragraph>(1) Ācariyakathā (2) sippakathā (3) paññākathā (4) sutakathā (5) kathānakathā (6) dhanakathā (7) desakathā (8) nissayakathā (9) mittakathā (10) dujjanakathā (11) sujanakathā (12) balakathā (13) itthikathā (14) yuttakathā (15) dāsakathā (16) gharāvāsakathā (17) kātabbakathā (18) akātabbakathā (19) ñātabbakathā (20) alaṅkārakathā (21) rājadhammakathā (22) upasevakakathā (23) dukkhādimissakakathā (24) pakiṇṇakakathā</paragraph>
    <gatha type="1">Cakkāticakkacakkindo, devātidevādevindo,</gatha>
    <gatha type="last">Brahmāti brahmabrahmindo, jino pūretu me bhāvaṃ.</gatha>
    <gatha type="1">Ciraṃ tiṭṭhatu lokamhi, dhaṃsakaṃ sabbapāṇinaṃ;</gatha>
    <gatha type="last">Mahāmohatamaṃ jayaṃ, jotantaṃ jinasāsanaṃ.</gatha>
    <gatha type="1">Vanditvā ratanaṃ seṭṭhaṃ, nissāya pubbake garu;</gatha>
    <gatha type="last">Nītidhammaṃ pavakkhāmi, sabbaloka sukhāvahaṃ.</gatha>
    <gatha type="1">Ācariyo ca sippañca, paññāsutakathādhanaṃ;</gatha>
    <gatha type="last">Desañca nissayo mittaṃ, dujjano sujano balaṃ.</gatha>
    <gatha type="1">Itthī putto ca dāso ca, gharāvāso katākato;</gatha>
    <gatha type="2">Ñātabbo ca alaṅkāro, rājadhammā pasevako;</gatha>
    <gatha type="last">Dukkhādimissako ceva, pakiṇṇakāti mātikā.</gatha>
    <paragraph>Rājanīti –</paragraph>
    <gatha type="1">Sīhā ekaṃ bakā ekaṃ, sikkhe cattāri kukkuṭā;</gatha>
    <gatha type="last">Pañca kākā rājā nāma, cha sunakkhā tīṇi gadrabhā.</gatha>
    <hangnum nr="1"/>
    <gatha type="1"> Mahākammaṃ khuddakaṃ vā, yaṃ kammaṃ kātumicchati;</gatha>
    <gatha type="last">Sabbārambhena kātabbaṃ, sīhā ekaṃ tadā bhave.</gatha>
    <hangnum nr="2"/>
    <gatha type="1"> Indriyāni susaṃyama, bakova paṇḍito bhave;</gatha>
    <gatha type="last">Desaka lomapannāni, sabbakammāni sādhaye.</gatha>
    <hangnum nr="3"/>
    <gatha type="1"> Pubbaṭṭhānañca yuddhañca, saṃvibhāgañca bandhu hi;</gatha>
    <gatha type="last">Thiyā akkamma bhuttañca, sikkhe cattāri kukkuṭo.</gatha>
    <hangnum nr="4"/>
    <gatha type="1"> Guyhe methunaṃ pekkhitvā, bhojanaṃ ñātisaṅgaho;</gatha>
    <gatha type="last">Vilokā pekkhanālasyaṃ, pañca sikkheyya vāyasā.</gatha>
    <hangnum nr="5"/>
    <gatha type="1"> Anālassaṃtisavantāso, suniddhā suppabodhanā;</gatha>
    <gatha type="last">Daḷhabhatti ca sūrañca, cha etesvānato guṇo.</gatha>
    <hangnum nr="6"/>
    <gatha type="1"> Khinnova vahate bhāraṃ, sītuṇhañca na cintayī;</gatha>
    <gatha type="last">Santuṭṭho ca bhave niccaṃ, tīṇi sikkheyya gadrabhā.</gatha>
    <hangnum nr="7"/>
    <gatha type="1"> Vīsati tāni guṇāni, careyya iha paṇḍito;</gatha>
    <gatha type="last">Vijeyya ripū sabbepi, tejassī so bhavissati.</gatha>
    <paragraph>(1) Paṇḍitakaṇḍa (2) sujanakaṇḍa (3) bāladujjanakaṇḍa (4) mittakaṇḍa (5) rājakaṇḍa (6) nāyakakaṇḍa (7) puttakaṇḍa (8) vejjācariyakaṇḍa (9) dāsakakaṇḍa (10) itthikaṇḍa (11) pakiṇṇakakaṇḍa</paragraph>
    <gatha type="1">Kavidappaṇanītiṃyo, vācuggataṃ karoti ce;</gatha>
    <gatha type="last">Bhuvanamajjhe eso hi, viññū paṇḍitajātiko.</gatha>
    <subhead>Kavidappaṇanīti</subhead>
    <centered> Namo tassa bhagavato arahato sammāsambuddhassa</centered>
  </text>
</tree>
