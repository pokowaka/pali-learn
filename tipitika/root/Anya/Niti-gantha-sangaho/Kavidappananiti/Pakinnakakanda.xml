<?xml version='1.0' encoding='UTF-8'?>
<tree text="Paki&#x1E47;&#x1E47;akaka&#x1E47;&#x1E0D;a" target="text">
  <text>
    <hangnum nr="316"/>
    <gatha type="1"> Kulasīlaguṇopeto , sabbadhammaparāyaṇo;</gatha>
    <gatha type="last">Pavīṇo pesanājjhakkho, dhammajjhakkho vidhīyate.</gatha>
    <hangnum nr="317"/>
    <gatha type="1"> Vedavedaṅgatatvañño, jappahomaparāyaṇo;</gatha>
    <gatha type="last">Āsīvādavacoyutto, esa rājapurohito.</gatha>
    <gatha type="1">Kappo  byākaraṇaṃ joti – satthaṃ sikkhā nirutti ca;</gatha>
    <gatha type="last">Chandoviciti cetāni, vedaṅgāni vadanti cha.</gatha>
    <hangnum nr="318"/>
    <gatha type="1"> Sakiṃ vuttagahitatto, lahuhattho jitakkharo;</gatha>
    <gatha type="last">Sabbasatthasamālokī, pakaṭṭho nāma lekhako.</gatha>
    <hangnum nr="319"/>
    <gatha type="1"> Samattanītisatthañño , vāhane pūritassamo;</gatha>
    <gatha type="last">Sūravīraguṇopeto, senājhakkho vidhīyate.</gatha>
    <hangnum nr="320"/>
    <gatha type="1"> Sudhī vākyapaṭu, pañño, paracittopalakkhaṇo;</gatha>
    <gatha type="last">Dhīro yathātthavādī ca, esa dūto vidhīyate.</gatha>
    <hangnum nr="321"/>
    <gatha type="1"> Puttanattaguṇopeto, satthañño rasapācako;</gatha>
    <gatha type="last">Sūro ca kathino ceva, sūpakāro sa vuccate.</gatha>
    <hangnum nr="322"/>
    <gatha type="1"> Iṅgitākāratattañño, balavāpiyadassano;</gatha>
    <gatha type="last">Appamādī sadā dakkho, patīhāro sa uccate.</gatha>
    <hangnum nr="323"/>
    <gatha type="1"> Itthimisse kuto sīlaṃ, maṃsabhakkhe kuto dayā;</gatha>
    <gatha type="2">Surāpāne kuto saccaṃ, mahālobhe kuto lajjā;</gatha>
    <gatha type="last">Mahātande kuto sippaṃ, mahākodhe kuto dhanaṃ.</gatha>
    <hangnum nr="324"/>
    <gatha type="1"> Surāyogo velālo ca, samajjacaraṇaṅgato;</gatha>
    <gatha type="last">Khiḍḍā dhutto pāpamitto, alaso bhoganāsakā.</gatha>
    <hangnum nr="325"/>
    <gatha type="1"> Jīvantāpi  matā pañca, byāsena parikittitā;</gatha>
    <gatha type="last">Dukkhito byādhiti mūḷho, iṇavā niccasevako.</gatha>
    <hangnum nr="326"/>
    <gatha type="1"> Niddāluko  pamādo ca, sukhito rogavālaso;</gatha>
    <gatha type="last">Kāmuko kammārāmo ca, sattete satthavajjitā.</gatha>
    <hangnum nr="327"/>
    <gatha type="1"> Goṇāhi sabbagihīnaṃ, posakā bhogadāyako;</gatha>
    <gatha type="last">Tasmā hi mātāpitūva, mānaye sakkareyya ca.</gatha>
    <hangnum nr="328"/>
    <gatha type="1"> Yathā  mātā pitā bhātā, aññevāpi ca ñātakā;</gatha>
    <gatha type="last">Gāvo no paramā mittā, yāsu jāyanti osadhā.</gatha>
    <hangnum nr="329"/>
    <gatha type="1"> Annadā  baladā cetā, vaṇṇadā sukhadā tathā;</gatha>
    <gatha type="last">Etamatthavasaṃ ñatvā, nāsu gāvo haniṃsu te.</gatha>
    <hangnum nr="330"/>
    <gatha type="1"> Ye ca khādanti gomaṃsaṃ, mātumaṃsaṃva khādare;</gatha>
    <gatha type="last">Matesu tesu gijjhānaṃ, dade sote ca vāhaye.</gatha>
    <hangnum nr="331"/>
    <gatha type="1"> Dviguṇo  thīnamāhāro, buddhicāpi catugguṇo;</gatha>
    <gatha type="last">Chagguṇo hoti vāyāmo, kāmotvaṭṭhaguṇo bhave.</gatha>
    <hangnum nr="332"/>
    <gatha type="1"> Na  loke sobhate mūḷho, kevalattapasaṃsako;</gatha>
    <gatha type="last">Api sampihite kūpe, katavijjo pakāsate.</gatha>
    <hangnum nr="333"/>
    <gatha type="1"> Kosajjaṃ bhayato disvā, vīriyārambhañca khemato;</gatha>
    <gatha type="last">Āraddhavīriyā hotha, esā buddhānusāsanī.</gatha>
    <hangnum nr="334"/>
    <gatha type="1"> Vivādaṃ  bhayato disvā, avivādañca khemato;</gatha>
    <gatha type="last">Samaggā sakhilā hotha, esā buddhānusāsanī.</gatha>
    <hangnum nr="335"/>
    <gatha type="1"> Pamādaṃ bhayato disvā, appamādañca khemato;</gatha>
    <gatha type="last">Bhāvethaṭṭhaṅgikaṃ maggaṃ, esā buddhānusāsanī.</gatha>
    <hangnum nr="336"/>
    <gatha type="1"> Garahā  ca pasaṃsā ca, aniccā tāvakālikā;</gatha>
    <gatha type="2">Appakācekadesāva, na tā ikkheyya paṇḍito;</gatha>
    <gatha type="last">Dhammādhammaṃva ikkheyya, atthānatthaṃ hitāhitaṃ.</gatha>
  </text>
</tree>
