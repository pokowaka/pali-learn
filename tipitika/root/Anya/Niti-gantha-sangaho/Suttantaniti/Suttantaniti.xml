<?xml version='1.0' encoding='UTF-8'?>
<tree text="Suttantan&#x12B;ti" target="text">
  <text>
    <centered> Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Parā  bhavantaṃ purisaṃ,</gatha>
    <gatha type="2">Mayaṃ pucchāma gotamaṃ;</gatha>
    <gatha type="3">Bhavantaṃ puṭṭhu māgamma,</gatha>
    <gatha type="last">Kiṃ parābhavato mukhaṃ.</gatha>
    <hangnum nr="2"/>
    <gatha type="1"> Suvijāno  bhavaṃhoti,</gatha>
    <gatha type="2">Duvijāno parābhavo;</gatha>
    <gatha type="3">Dhammakāmo bhavaṃ hoti,</gatha>
    <gatha type="last">Dhammadessī parābhavo.</gatha>
    <hangnum nr="3"/>
    <gatha type="1"> Itihe  taṃ vijānāma,</gatha>
    <gatha type="2">Pathamo so parābhavo;</gatha>
    <gatha type="3">Dutīyaṃ bhagavā brūhi,</gatha>
    <gatha type="last">Kiṃ parābhavato mukhaṃ.</gatha>
    <hangnum nr="4"/>
    <gatha type="1"> Asantassa  piyo hoti,</gatha>
    <gatha type="2">Sante na kurute piyaṃ;</gatha>
    <gatha type="3">Asataṃ dhammaṃ roceti,</gatha>
    <gatha type="last">Taṃ parābhavato mukhaṃ.</gatha>
    <gatha type="1">Kammāparādhasattānaṃ ,</gatha>
    <gatha type="2">Vināse paccupaṭṭhite;</gatha>
    <gatha type="3">Anayo nayarūpena,</gatha>
    <gatha type="last">Buddhimākamya tiṭṭhati.</gatha>
    <hangnum nr="5"/>
    <gatha type="1"> Niddāsīlī  sabhāsīlī,</gatha>
    <gatha type="2">Anuṭṭhātā ca yo naro;</gatha>
    <gatha type="3">Alaso kodhapaññāṇo,</gatha>
    <gatha type="last">Taṃ parābhavato mukhaṃ.</gatha>
    <hangnum nr="6"/>
    <gatha type="1"> Yo  mātaraṃ pitaraṃ vā,</gatha>
    <gatha type="2">Jiṇṇakaṃ gatayobbanaṃ;</gatha>
    <gatha type="3">Pahusanto na bharati,</gatha>
    <gatha type="last">Taṃ parābhavato mukhaṃ.</gatha>
    <hangnum nr="7"/>
    <gatha type="1"> Yo  brāhmaṇaṃ samaṇaṃ vā,</gatha>
    <gatha type="2">Aññaṃ vāpi vaṇibbakaṃ;</gatha>
    <gatha type="3">Musāvādena vañceti,</gatha>
    <gatha type="last">Taṃ parābhavato mukhaṃ.</gatha>
    <hangnum nr="8"/>
    <gatha type="1"> Pahutavitto  puriso,</gatha>
    <gatha type="2">Sahirañño sabhojano;</gatha>
    <gatha type="3">Eko bhuñjati sādūni,</gatha>
    <gatha type="last">Taṃ parābhavato mukhaṃ.</gatha>
    <hangnum nr="9"/>
    <gatha type="1"> Jātithaddho  dhanathaddho,</gatha>
    <gatha type="2">Gottathaddho ca yo naro;</gatha>
    <gatha type="3">Sañātiṃ atimaññeti,</gatha>
    <gatha type="last">Taṃ parābhavato mukhaṃ.</gatha>
    <hangnum nr="10"/>
    <gatha type="1"> Itthidhutto  surādhutto,</gatha>
    <gatha type="2">Akkhadhutto ca yo naro;</gatha>
    <gatha type="3">Laddhaṃladdhaṃ vināseti,</gatha>
    <gatha type="last">Taṃ parābhavato mukhaṃ.</gatha>
    <gatha type="1">Na  bāḷhaṃ itthiṃ gaccheyya,</gatha>
    <gatha type="2">Sampassaṃ tejasaṅkhayaṃ;</gatha>
    <gatha type="3">Kāsaṃ sāsaṃ daraṃ bālyaṃ,</gatha>
    <gatha type="last">Khīṇamedo nigacchati.</gatha>
    <paragraph>(Ka)</paragraph>
    <gatha type="1">Māyācetā  marīcī ca,</gatha>
    <gatha type="2">Soko rogo upaddavo;</gatha>
    <gatha type="3">Kharā ca bandhanācetā,</gatha>
    <gatha type="last">Maccupāso guhāsayo.</gatha>
    <paragraph>(Kha)</paragraph>
    <gatha type="1">Balavanto dubbalā honti,</gatha>
    <gatha type="2">Thāmavantopi hāyare;</gatha>
    <gatha type="3">Cakkhumā andhakā honti,</gatha>
    <gatha type="last">Mātugāmavasaṃgatā.</gatha>
    <paragraph>(Ga)</paragraph>
    <gatha type="1">Guṇavanto  nigguṇā honti,</gatha>
    <gatha type="2">Paññavantopi hāyare;</gatha>
    <gatha type="3">Pamuttā bandhanā senti,</gatha>
    <gatha type="last">Mātugāmavasaṃgatā.</gatha>
    <paragraph>(Gha)</paragraph>
    <gatha type="1">Yasaṃ  kittiṃ dhitiṃ sūraṃ;</gatha>
    <gatha type="2">Bāhussaccaṃ pajānanaṃ;</gatha>
    <gatha type="3">Hāpayanti pamattassa;</gatha>
    <gatha type="last">Kaṭṭhapuñcaṃva pāvako.</gatha>
    <hangnum nr="11"/>
    <gatha type="1"> Sehi  dārehi santuṭṭho,</gatha>
    <gatha type="2">Vesiyāsu padussati;</gatha>
    <gatha type="3">Dussati paradāresu,</gatha>
    <gatha type="last">Taṃ parābhavato mukhaṃ.</gatha>
    <paragraph>(Ka)</paragraph>
    <gatha type="1">Mayañca  bhariyaṃ nātikkamāma,</gatha>
    <gatha type="2">Amheca bhariyā nātikkamanti;</gatha>
    <gatha type="3">Aññatra tāhi brahmacariyaṃ carāma,</gatha>
    <gatha type="last">Tasmā hi amhaṃ daharā na miyyare.</gatha>
    <paragraph>(Kha)</paragraph>
    <gatha type="1">Etāsu  jāyare suttamāsu,</gatha>
    <gatha type="2">Medhāvino honti pahutapaññā;</gatha>
    <gatha type="3">Bahussutā theraguṇā ca honti,</gatha>
    <gatha type="last">Tasmā hi amhaṃ daharā na miyyare.</gatha>
    <hangnum nr="12"/>
    <gatha type="1"> Atītayobbano  poso,</gatha>
    <gatha type="2">Āneti timbarutthaniṃ;</gatha>
    <gatha type="3">Tassa issā na supati,</gatha>
    <gatha type="last">Taṃ parābhavato mukhaṃ.</gatha>
    <paragraph>(Ka)</paragraph>
    <gatha type="1">Na  dukkhaṃ ahinā daṭṭhaṃ,</gatha>
    <gatha type="2">Na dukkhaṃ sattiyā hataṃ;</gatha>
    <gatha type="3">Tañca dukkhañca tibbañca,</gatha>
    <gatha type="last">Yaṃ passe jiṇṇakaṃ patiṃ.</gatha>
    <paragraph>(Kha)</paragraph>
    <gatha type="1">Natthi  khiṭṭā natthi rati,</gatha>
    <gatha type="2">Jiṇṇena patinā saha;</gatha>
    <gatha type="3">Natthi allāpasallāpo,</gatha>
    <gatha type="last">Jagghituṃpi na sobhati.</gatha>
    <paragraph>(Ga)</paragraph>
    <gatha type="1">Yadā ca daharo daharī,</gatha>
    <gatha type="2">Mantayiṃsu rahogatā;</gatha>
    <gatha type="3">Sabbe sokā vinassanti,</gatha>
    <gatha type="last">Yekeci hadayassitā.</gatha>
    <hangnum nr="13"/>
    <gatha type="1"> Itthiṃ  soṇḍiṃ vikiraṇiṃ,</gatha>
    <gatha type="2">Purisaṃ vāpi tādisaṃ;</gatha>
    <gatha type="3">Issariyasmiṃ thapeti,</gatha>
    <gatha type="last">Taṃ parābhavato mukhaṃ.</gatha>
    <hangnum nr="14"/>
    <gatha type="1"> Appabhogo  mahātaṇho,</gatha>
    <gatha type="2">Khattiye jāyate kule;</gatha>
    <gatha type="3">So ca rajjaṃ patthayati,</gatha>
    <gatha type="last">Taṃ parābhavato mukhaṃ.</gatha>
    <gatha type="1">‘‘Suvijāno  bhavaṃhoti,</gatha>
    <gatha type="2">Duvijāno parābhavo’’;</gatha>
    <gatha type="last">Appabhogo mahātaṇho.</gatha>
    <hangnum nr="15"/>
    <gatha type="1"> Ete  parābhave loke,</gatha>
    <gatha type="2">Paṇḍito samavekkhiya;</gatha>
    <gatha type="3">Ariyo dassanasampanno,</gatha>
    <gatha type="last">Sa lokaṃ bhajate sivaṃ.</gatha>
  </text>
</tree>
