<?xml version='1.0' encoding='UTF-8'?>
<tree text="Vasalasutta" target="text">
  <text>
    <hangnum nr="1"/>
    <gatha type="1"> Kodhano  upanāhīca,</gatha>
    <gatha type="2">Pāpamakkhī ca yo naro;</gatha>
    <gatha type="3">Vipannadiṭṭhī māyāvī,</gatha>
    <gatha type="last">Taṃ jaññā vasalo iti.</gatha>
    <hangnum nr="2"/>
    <gatha type="1"> Ekajaṃ  vā dvijaṃ vāpi,</gatha>
    <gatha type="2">Yodha pāṇaṃ vihiṃsati;</gatha>
    <gatha type="3">Yassa pāṇe dayā natthi,</gatha>
    <gatha type="last">Taṃ jaññā vasalo iti.</gatha>
    <hangnum nr="3"/>
    <gatha type="1"> Yo  hanti uparundhati,</gatha>
    <gatha type="2">Gāmāni nigamāni ca;</gatha>
    <gatha type="3">Niggāhako samaññāto,</gatha>
    <gatha type="last">Taṃ jaññā vasalo iti.</gatha>
    <hangnum nr="4"/>
    <gatha type="1"> Gāme  vā yadi vā raññe,</gatha>
    <gatha type="2">Yaṃ paresaṃ mamāyitaṃ;</gatha>
    <gatha type="3">Theyyā adinnaṃ ādeti,</gatha>
    <gatha type="last">Taṃ jaññā vasalo iti.</gatha>
    <hangnum nr="5"/>
    <gatha type="1"> Yo  have iṇamādāya,</gatha>
    <gatha type="2">Vuccamāno palāyati;</gatha>
    <gatha type="3">Na hi te iṇamatthīti,</gatha>
    <gatha type="last">Taṃ jaññā vasalo iti.</gatha>
    <hangnum nr="6"/>
    <gatha type="1"> Yodha kiñcikkhakamyatā,</gatha>
    <gatha type="2">Pathasmiṃ vajataṃ janaṃ;</gatha>
    <gatha type="3">Hantvā kiñcikkha mādeti;</gatha>
    <gatha type="last">Taṃ jaññā vasalo iti.</gatha>
    <hangnum nr="7"/>
    <gatha type="1"> Yo  attahetu parahetu,</gatha>
    <gatha type="2">Dhanahetu ca yo naro;</gatha>
    <gatha type="3">Sakkhipuṭṭho musābrūti,</gatha>
    <gatha type="last">Taṃ jaññā vasalo iti.</gatha>
    <hangnum nr="8"/>
    <gatha type="1"> Yo  ñātīnaṃ sakhīnaṃ vā,</gatha>
    <gatha type="2">Dāresu paṭidissati;</gatha>
    <gatha type="3">Sahasā sampiyena vā,</gatha>
    <gatha type="last">Taṃ jaññā vasalo iti.</gatha>
    <hangnum nr="9"/>
    <gatha type="1"> Yo 4 mātaraṃ pitaraṃ vā,</gatha>
    <gatha type="2">Jiṇṇakaṃ gatayobbanaṃ;</gatha>
    <gatha type="3">Pahusanto na bharati,</gatha>
    <gatha type="last">Taṃ jaññā vasalo iti.</gatha>
    <hangnum nr="10"/>
    <gatha type="1"> Yo  mātaraṃ pitaraṃ vā,</gatha>
    <gatha type="2">Bhātaraṃ bhaginiṃ sassuṃ;</gatha>
    <gatha type="3">Hanti roseti vācāya,</gatha>
    <gatha type="last">Taṃ jaññā vasalo iti.</gatha>
    <hangnum nr="11"/>
    <gatha type="1"> Yo  atthaṃ pucchito santo,</gatha>
    <gatha type="2">Anattha manusāsati;</gatha>
    <gatha type="3">Paṭicchannena manteti,</gatha>
    <gatha type="last">Taṃ jaññā vasalo iti.</gatha>
    <hangnum nr="12"/>
    <gatha type="1"> Yo  katvā pāpakaṃ kammaṃ,</gatha>
    <gatha type="2">Māmaṃ jaññāti icchati;</gatha>
    <gatha type="3">Yo paṭicchannakammanto,</gatha>
    <gatha type="last">Taṃ jaññā vasalo iti.</gatha>
    <hangnum nr="13"/>
    <gatha type="1"> Yo  ve parakulaṃ gantvā,</gatha>
    <gatha type="2">Bhutvāna sucibhojanaṃ;</gatha>
    <gatha type="3">Āgataṃ nappaṭipūjeti,</gatha>
    <gatha type="last">Taṃ jaññā vasalo iti.</gatha>
    <hangnum nr="14"/>
    <gatha type="1"> Yo  samaṇaṃ vā brāhmaṇaṃ,</gatha>
    <gatha type="2">Aññaṃ vāpi vaṇibbakaṃ;</gatha>
    <gatha type="3">Musāvādena vañceti,</gatha>
    <gatha type="last">Taṃ jaññā vasalo iti.</gatha>
    <hangnum nr="15"/>
    <gatha type="1"> Yo samaṇaṃ vā brāhmaṇaṃ,</gatha>
    <gatha type="2">Bhattakāle upaṭṭhitaṃ;</gatha>
    <gatha type="3">Roseti vā na ca deti,</gatha>
    <gatha type="last">Taṃ jaññā vasalo iti.</gatha>
    <hangnum nr="16"/>
    <gatha type="1"> Asantaṃ  yodha pabrūti,</gatha>
    <gatha type="2">Mohena paliguṇṭhito;</gatha>
    <gatha type="3">Kiñcanaṃ nijigīsāno,</gatha>
    <gatha type="last">Taṃ jaññā vasalo iti.</gatha>
    <hangnum nr="17"/>
    <gatha type="1"> Yocattānaṃ  samukkaṃse,</gatha>
    <gatha type="2">Pareca mavajānāti;</gatha>
    <gatha type="3">Nihīno sena mānena,</gatha>
    <gatha type="last">Taṃ jaññā vasalo iti.</gatha>
    <hangnum nr="18"/>
    <gatha type="1"> Rosako  kadarīyo ca,</gatha>
    <gatha type="2">Pāpiccho maccharī saṭho;</gatha>
    <gatha type="3">Ahirīko anottappī,</gatha>
    <gatha type="last">Taṃ jaññā vasalo iti.</gatha>
    <hangnum nr="19"/>
    <gatha type="1"> Yo  buddhaṃ paribhāsati,</gatha>
    <gatha type="2">Athavā tassa sāvakaṃ;</gatha>
    <gatha type="3">Paribbajaṃ gahaṭṭhaṃ vā,</gatha>
    <gatha type="last">Taṃ jaññā vasalo iti.</gatha>
    <paragraph>Aṭṭhahi  bhikkhave aṅgehi sampannāgatassa upāsakassa patto nikujjitabbo. Bhikkhūnaṃ alābhāya parisakkati, bhikkhūnaṃ anatthāya parisakkati, bhikkhūnaṃ anāvāsāya parisakkati, bhikkhūnaṃ akkosati paribhāsati, bhikkhūbhikkhūhi bhedeti, buddhassa avaṇṇaṃ bhāsati, dhammassa avaṇṇaṃ bhāsati, saṅghassa avaṇṇaṃ bhāsati, anujānāmi bhikkhave imehi aṭṭhahi aṅgehi sampannāgatassa upāsakassa pattaṃ nikujjituṃ.</paragraph>
    <hangnum nr="20"/>
    <gatha type="1"> Yo  anarahaṃ santo,</gatha>
    <gatha type="2">Arahāti paṭijānāti;</gatha>
    <gatha type="3">Coro sabrahmake loke,</gatha>
    <gatha type="last">Taṃ jaññā vasalo iti.</gatha>
    <hangnum nr="21"/>
    <gatha type="1"> Ete  kho vasalā vuttā,</gatha>
    <gatha type="2">Mayā ye te pakāsitā;</gatha>
    <gatha type="3">Na jaccā vasalo hoti,</gatha>
    <gatha type="last">Na jaccā hoti brāhmaṇo.</gatha>
    <hangnum nr="22"/>
    <gatha type="1"> Kammunā vasalo hoti,</gatha>
    <gatha type="last">Kammunā hoti brāhmaṇo.</gatha>
    <hangnum nr="23"/>
    <gatha type="1"> Tadamināpi  jānātha,</gatha>
    <gatha type="2">Yathāhetaṃ nidassanaṃ;</gatha>
    <gatha type="3">Caṇḍālaputto sopāko,</gatha>
    <gatha type="last">Mātaṅgo iti vissuto.</gatha>
    <hangnum nr="24"/>
    <gatha type="1"> So  yasaṃ paramaṃ patto,</gatha>
    <gatha type="2">Mātaṅgo yaṃ sudullabhaṃ;</gatha>
    <gatha type="3">Āgacchuṃ tassupaṭṭhānaṃ,</gatha>
    <gatha type="last">Khattiyā brāhmaṇā bahū.</gatha>
    <hangnum nr="25"/>
    <gatha type="1"> So  devayānaṃ abhiruyha,</gatha>
    <gatha type="2">Virajaṃ so mahāpathaṃ;</gatha>
    <gatha type="3">Kāmarāgaṃ virājetvā,</gatha>
    <gatha type="last">Brahmalokūpago ahu.</gatha>
    <gatha type="1">Giriṃ  nakhena khaṇasi,</gatha>
    <gatha type="2">Ayo dantebhi khādasi;</gatha>
    <gatha type="3">Jātavedaṃ padahasi,</gatha>
    <gatha type="3">Yo isiṃ paribhāsati.</gatha>
    <gatha type="1">Āvelitaṃ  piṭṭhito uttamaṅgaṃ,</gatha>
    <gatha type="2">Bāhuṃ pasāreti akampaṇeyyaṃ;</gatha>
    <gatha type="3">Setāni akkhīni yathā matassa,</gatha>
    <gatha type="last">Ko me imaṃ puttamakāsi evaṃ.</gatha>
  </text>
</tree>
