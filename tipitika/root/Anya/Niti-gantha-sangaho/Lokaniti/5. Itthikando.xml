<?xml version='1.0' encoding='UTF-8'?>
<tree text="5. Itthika&#x1E47;&#x1E0D;o" target="text">
  <text>
    <hangnum nr="94"/>
    <gatha type="1"> Kokilānaṃ saddaṃ rūpaṃ,</gatha>
    <gatha type="2">Nārīrūpaṃ patibbatā;</gatha>
    <gatha type="3">Vijjā  rūpaṃ a-rūpānaṃ,</gatha>
    <gatha type="last">Khamā rūpaṃ tapassinaṃ.</gatha>
    <hangnum nr="95"/>
    <gatha type="1"> Itthīnañca dhanaṃ rūpaṃ,</gatha>
    <gatha type="2">Purisānaṃ vijjā dhanaṃ;</gatha>
    <gatha type="3">Bhikkhūnañca dhanaṃ sīlaṃ,</gatha>
    <gatha type="last">Rājānañca dhanaṃ balaṃ.</gatha>
    <hangnum nr="96"/>
    <gatha type="1"> Tapassino kisā sobhā,</gatha>
    <gatha type="2">Thūlā sobhā catuppadā;</gatha>
    <gatha type="3">Purisā vijjavā sobhā,</gatha>
    <gatha type="last">Itthī sobhāsa sāmikā.</gatha>
    <hangnum nr="97"/>
    <gatha type="1"> Pañca ratyā sugandhabbā,</gatha>
    <gatha type="2">Satta ratyā dhanuggahā;</gatha>
    <gatha type="3">Eka māsā subhariyā,</gatha>
    <gatha type="last">Aḍḍha māsā sissā malā.</gatha>
    <hangnum nr="98"/>
    <gatha type="1"> Hiṃ ramati paṅa,</gatha>
    <gatha type="2">Haṅa ramati poka.</gatha>
    <gatha type="3">Thī ramati pu,</gatha>
    <gatha type="last">Khu ramati dhaṃ.</gatha>
    <hangnum nr="99"/>
    <gatha type="1"> Jiṇṇamannaṃ pasaṃseyya,</gatha>
    <gatha type="2">Dārañca gatayobbanaṃ;</gatha>
    <gatha type="3">Raṇā punāgatā sūraṃ,</gatha>
    <gatha type="last">Sassañca gehamāgataṃ.</gatha>
    <hangnum nr="100"/>
    <gatha type="1"> Dvatti-patikā  nārī ca,</gatha>
    <gatha type="2">Bhikkhu dvatti-vihāriko;</gatha>
    <gatha type="3">Dvatti-pāsa-mutto pakkhī,</gatha>
    <gatha type="last">Kata-māyā bahūtharaṃ.</gatha>
    <hangnum nr="101"/>
    <gatha type="1"> Dujjanaṃ pahārādame,</gatha>
    <gatha type="2">Mittaṃ dame a-bhāṇikā;</gatha>
    <gatha type="3">Itthiñca byasanā dame,</gatha>
    <gatha type="last">Rāginaṃ appa bhojanā.</gatha>
    <hangnum nr="102"/>
    <gatha type="1"> Na ratti vinā candimā,</gatha>
    <gatha type="2">Vīciṃ vinā ca aṇṇavo;</gatha>
    <gatha type="3">Haṃsaṃ vinā pokkharaṇī,</gatha>
    <gatha type="last">Patiṃ kaññāca sobhate.</gatha>
    <hangnum nr="103"/>
    <gatha type="1"> Patinā janito bhogo,</gatha>
    <gatha type="2">Itthiyāva saṃgoppito;</gatha>
    <gatha type="3">Purisova hi padhāno,</gatha>
    <gatha type="last">Itthī suttaṃva sūciyā.</gatha>
    <hangnum nr="104"/>
    <gatha type="1"> Sabbānadī vaṅkanadī,</gatha>
    <gatha type="2">Sabbe kaṭṭhamayā vanā;</gatha>
    <gatha type="3">Sabbitthiyo kare pāpaṃ,</gatha>
    <gatha type="last">Labhamāne nivātake.</gatha>
    <hangnum nr="105"/>
    <gatha type="1"> Vivādasīliṃ  usūyabhāṇiniṃ,</gatha>
    <gatha type="2">Sampassataṇhiṃ bahupākabhuttiniṃ;</gatha>
    <gatha type="3">Aggantabhuttiṃ paragehavāsiniṃ,</gatha>
    <gatha type="last">Nāriṃ caje puttasatampi pūmā.</gatha>
    <hangnum nr="106"/>
    <gatha type="1"> Bhuttesu maṇḍesu janīva kantinī,</gatha>
    <gatha type="2">Guyheca ṭhāne bhaginīva hiriṇī;</gatha>
    <gatha type="3">Kammesu pattesu karoti dāsīva,</gatha>
    <gatha type="2">Bhayesu mantī sayanesu rāmaye;</gatha>
    <gatha type="3">Rūpīsu sikkhī kupanesu khantinī,</gatha>
    <gatha type="2">Sā nārī seṭṭhāti vadanti paṇḍitā;</gatha>
    <gatha type="last">Kāyassa bhedāca divebhaveyya sā.</gatha>
    <hangnum nr="107"/>
    <gatha type="1"> Sāmā migakkhī tanumajjhagattā,</gatha>
    <gatha type="2">Sūrū sukesī samadantapantī;</gatha>
    <gatha type="3">Gambhīranābhī yuvatī susīlī,</gatha>
    <gatha type="last">Hīne kule jātāpi vivāhyā.</gatha>
    <hangnum nr="108"/>
    <gatha type="1"> Saradaṃratu-kālānaṃ,</gatha>
    <gatha type="2">Bhariyānaṃ rūpavatī;</gatha>
    <gatha type="3">Jeṭṭho padhānaṃ puttānaṃ,</gatha>
    <gatha type="last">Disānaṃ uttarādisā.</gatha>
    <hangnum nr="109"/>
    <gatha type="1"> Yā icche puriso hotuṃ,</gatha>
    <gatha type="2">Jāti jāti punappunaṃ;</gatha>
    <gatha type="3">Sāmikaṃ  apacāyeyya,</gatha>
    <gatha type="last">Indaṃva pāricārikā.</gatha>
    <hangnum nr="110"/>
    <gatha type="1"> Yo icche puriso hotuṃ,</gatha>
    <gatha type="2">Jāti jāti punappunaṃ;</gatha>
    <gatha type="3">Paradānaṃ vivajjeyya,</gatha>
    <gatha type="last">Dhotapādova kaddamaṃ.</gatha>
    <hangnum nr="111"/>
    <gatha type="1"> Atikkanta vayo poso,</gatha>
    <gatha type="2">Āneti timbaruttaniṃ;</gatha>
    <gatha type="3">Tassā issā asaddhāti,</gatha>
    <gatha type="last">Taṃ parābhavato mukhaṃ.</gatha>
    <centered>Itthikaṇḍo niṭṭhito.</centered>
  </text>
</tree>
