<?xml version='1.0' encoding='UTF-8'?>
<tree text="1. Pa&#x1E47;&#x1E0D;itaka&#x1E47;&#x1E0D;o" target="text">
  <text>
    <centered> Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Lokanītiṃ  pavakkhāmi,</gatha>
    <gatha type="2">Nānāsatthasamuddhaṭaṃ;</gatha>
    <gatha type="3">Māgadheneva saṅkhepaṃ,</gatha>
    <gatha type="last">Vanditvā ratanatthayaṃ.</gatha>
    <hangnum nr="2"/>
    <gatha type="1"> Nītiloke purisassa sāro,</gatha>
    <gatha type="2">Mātā pitā ācariyoca mitto;</gatha>
    <gatha type="3">Tasmā hi nītiṃ puriso vijaññā,</gatha>
    <gatha type="last">Ñāṇī mahā hoti bahussutoca.</gatha>
    <hangnum nr="3"/>
    <gatha type="1"> Alasassa kuto sippaṃ,</gatha>
    <gatha type="2">Asippassa kuto dhanaṃ;</gatha>
    <gatha type="3">Adhanassa kuto mittaṃ,</gatha>
    <gatha type="2">Amittassa kuto sukhaṃ;</gatha>
    <gatha type="3">Asukhassa  kuto puññaṃ,</gatha>
    <gatha type="last">Apuññassa kuto varaṃ.</gatha>
    <hangnum nr="4"/>
    <gatha type="1"> Sippā samaṃ dhanaṃ natthi,</gatha>
    <gatha type="2">Sippaṃ corā nagaṇhare;</gatha>
    <gatha type="3">Idha loke sippaṃ mittaṃ,</gatha>
    <gatha type="last">Paraloke sukhāvahaṃ.</gatha>
    <hangnum nr="5"/>
    <gatha type="1"> Appakaṃ nātimaññeyya,</gatha>
    <gatha type="2">Citte sutaṃ nidhāpaye;</gatha>
    <gatha type="3">Vammikodakabindūva,</gatha>
    <gatha type="last">Cirena paripūrati.</gatha>
    <hangnum nr="6"/>
    <gatha type="1"> Khuddoti nātimaññeyya,</gatha>
    <gatha type="2">Vijjaṃ vā sippameva vā;</gatha>
    <gatha type="3">Ekampi pariyodātaṃ,</gatha>
    <gatha type="last">Jīvitakappakāraṇaṃ.</gatha>
    <hangnum nr="7"/>
    <gatha type="1"> Sele sele na māṇikaṃ,</gatha>
    <gatha type="2">Gaje gaje na muttikaṃ;</gatha>
    <gatha type="3">Vane vane na candanaṃ,</gatha>
    <gatha type="last">Ṭhāne ṭhāne na paṇḍitaṃ.</gatha>
    <hangnum nr="8"/>
    <gatha type="1"> Paṇḍito sutasampanno,</gatha>
    <gatha type="2">Yattha atthīti ce suto;</gatha>
    <gatha type="3">Mahussāhena  taṃ ṭhānaṃ,</gatha>
    <gatha type="last">Gantabbaṃva sutesinā.</gatha>
    <hangnum nr="9"/>
    <gatha type="1"> Sine sippaṃ sine dhanaṃ,</gatha>
    <gatha type="2">Sine pabbatamāruhaṃ;</gatha>
    <gatha type="3">Sine kāmassa kodhassa,</gatha>
    <gatha type="last">Ime pañca sine sine.</gatha>
    <hangnum nr="10"/>
    <gatha type="1"> Suti sammuti saṅkhyāca,</gatha>
    <gatha type="2">Yogā nīti visesakā;</gatha>
    <gatha type="3">Gandhabbā gaṇikā ceva,</gatha>
    <gatha type="last">Dhanu bedā ca pūraṇā.</gatha>
    <hangnum nr="11"/>
    <gatha type="1"> Tikicchā itihāsā ca,</gatha>
    <gatha type="2">Joti māyā ca chandati;</gatha>
    <gatha type="3">Ketu mantā ca saddā ca,</gatha>
    <gatha type="last">Sippāṭṭhārasakā ime.</gatha>
    <hangnum nr="12"/>
    <gatha type="1"> Apuṭṭho paṇḍito bherī,</gatha>
    <gatha type="2">Pajjunno me hoti pucchito;</gatha>
    <gatha type="3">Bālo puṭṭho apuṭṭhopi,</gatha>
    <gatha type="last">Bahumpi bhaṇate sadā.</gatha>
    <hangnum nr="13"/>
    <gatha type="1"> Potthakesu ca yaṃ sippaṃ,</gatha>
    <gatha type="2">Parahatthesu yaṃ dhanaṃ;</gatha>
    <gatha type="3">Yathākicce  samuppanne,</gatha>
    <gatha type="last">Na taṃ sippaṃ na taṃ dhanaṃ.</gatha>
    <hangnum nr="14"/>
    <gatha type="1"> Jalappamāṇaṃ kumuddanālaṃ,</gatha>
    <gatha type="2">Kulappamāṇaṃ vinayo pamāṇaṃ;</gatha>
    <gatha type="3">Byattippamāṇaṃ kathītavākyaṃ,</gatha>
    <gatha type="last">Pathaviyā pamāṇaṃ tiṇa milātaṃ.</gatha>
    <hangnum nr="15"/>
    <gatha type="1"> Appassuto sutaṃ appaṃ,</gatha>
    <gatha type="2">Bahuṃ maññati mānavā;</gatha>
    <gatha type="3">Sindhūdakaṃ apassanto,</gatha>
    <gatha type="last">Kūpe toyaṃva maṇḍuko.</gatha>
    <hangnum nr="16"/>
    <gatha type="1"> Pathamaṃ parājaye sippaṃ,</gatha>
    <gatha type="2">Dutiyaṃ parājaye dhanaṃ;</gatha>
    <gatha type="3">Tatiyaṃ parājaye dhammaṃ,</gatha>
    <gatha type="last">Catutthaṃ kiṃ karissati.</gatha>
    <hangnum nr="17"/>
    <gatha type="1"> Byatta putra kimalaso,</gatha>
    <gatha type="2">Abyatto bhārahārako;</gatha>
    <gatha type="3">Byattako pūjito loke,</gatha>
    <gatha type="last">Byatta putra dine dine.</gatha>
    <hangnum nr="18"/>
    <gatha type="1"> Mātā verī pitā satru,</gatha>
    <gatha type="2">Kena bāle na sikkhitā;</gatha>
    <gatha type="3">Sabhāmajjhe  na sobhanti,</gatha>
    <gatha type="last">Haṃsamajjhe bakoyathā.</gatha>
    <hangnum nr="19"/>
    <gatha type="1"> Kaṇṭakaṃ giri ko tikkhati,</gatha>
    <gatha type="2">Ko añjanaṃ migakkhikaṃ;</gatha>
    <gatha type="3">Uppathaṃ pallale ko sugandhaṃ,</gatha>
    <gatha type="2">Kula-putta-rūpo ko pavattati;</gatha>
    <gatha type="last">Sāmaṃ-bhāvo.</gatha>
    <hangnum nr="20"/>
    <gatha type="1"> Na rasaṃ akotambulaṃ,</gatha>
    <gatha type="2">Adhanassa, laṅkatampi;</gatha>
    <gatha type="3">Alonakantu byañjanaṃ,</gatha>
    <gatha type="last">Byākaraṇaṃ asippassa.</gatha>
    <hangnum nr="21"/>
    <gatha type="1"> Sussusā sutasampanno,</gatha>
    <gatha type="2">Sutāpaññāya pavaḍḍhati;</gatha>
    <gatha type="3">Paññāya atthaṃ jānāti,</gatha>
    <gatha type="last">Ñāto attho sukhāvaho.</gatha>
    <hangnum nr="22"/>
    <gatha type="1"> Bhojanaṃ methunaṃ niddā,</gatha>
    <gatha type="2">Goṇe posepi vijjati;</gatha>
    <gatha type="3">Vijjā viseso posassa,</gatha>
    <gatha type="last">Taṃ hīno gosamo bhave.</gatha>
    <hangnum nr="23"/>
    <gatha type="1"> Natthi vijjāsamaṃmittaṃ,</gatha>
    <gatha type="2">Naca byādhisamo ripu;</gatha>
    <gatha type="3">Naca  attasamaṃ pemaṃ,</gatha>
    <gatha type="last">Naca kammasamaṃ balaṃ.</gatha>
    <hangnum nr="24"/>
    <gatha type="1"> Haṃso majjhe na kākānaṃ,</gatha>
    <gatha type="2">Sīho gunnaṃ na sobhate;</gatha>
    <gatha type="3">Gadrabhamajjhe turaṅgo,</gatha>
    <gatha type="last">Bālamajjhe ca paṇḍito.</gatha>
    <hangnum nr="25"/>
    <gatha type="1"> Yāvajīvampi ce bālo,</gatha>
    <gatha type="2">Paṇḍitaṃ payirupāsati;</gatha>
    <gatha type="3">Na so dhammaṃ vijānāti,</gatha>
    <gatha type="last">Dabbi sūparasaṃ yathā.</gatha>
    <hangnum nr="26"/>
    <gatha type="1"> Muhuttamapi ce viññū,</gatha>
    <gatha type="2">Paṇḍitaṃ payirupāsati;</gatha>
    <gatha type="3">Khippaṃ dhammaṃ vijānāti,</gatha>
    <gatha type="last">Jivhā sūparasaṃ yathā.</gatha>
    <hangnum nr="27"/>
    <gatha type="1"> Vinā satthaṃ na gaccheyya,</gatha>
    <gatha type="2">Sūro saṅgāmabhūmiyaṃ;</gatha>
    <gatha type="3">Paṇḍitvāddhagū vāṇijo,</gatha>
    <gatha type="last">Videsagamano tathā.</gatha>
    <hangnum nr="28"/>
    <gatha type="1"> Dhananāsaṃ manotāpaṃ,</gatha>
    <gatha type="2">Ghare duccaritāni ca;</gatha>
    <gatha type="3">Vañcanañca  avamānaṃ,</gatha>
    <gatha type="last">Paṇḍito na pakāsaye.</gatha>
    <hangnum nr="29"/>
    <gatha type="1"> Pattānurūpakaṃ vākyaṃ,</gatha>
    <gatha type="2">Sabhāvarūpakaṃ piyaṃ;</gatha>
    <gatha type="3">Attānurūpakaṃ kodhaṃ,</gatha>
    <gatha type="last">Yo jānāti sa paṇḍito.</gatha>
    <hangnum nr="30"/>
    <gatha type="1"> A-dhanassa rasaṃ khādā,</gatha>
    <gatha type="2">A-balassa hathā narā;</gatha>
    <gatha type="3">A-paññassa vākya-kathā,</gatha>
    <gatha type="last">Ummattaka-samā ime.</gatha>
    <hangnum nr="31"/>
    <gatha type="1"> Anavhāyaṃ gamayanto,</gatha>
    <gatha type="2">A-pucchā bahu-bhāsako;</gatha>
    <gatha type="3">Atta-guṇaṃ pakāsento,</gatha>
    <gatha type="last">Ti-vidhaṃ hīna-lakkhaṇaṃ.</gatha>
    <hangnum nr="32"/>
    <gatha type="1"> Appa-rūpo bahuṃ bhāso,</gatha>
    <gatha type="2">Appa-pañño pakāsito;</gatha>
    <gatha type="3">Appa-pūro ghaṭo khobhe,</gatha>
    <gatha type="last">Appa-khīrā gāvī cathe.</gatha>
    <hangnum nr="33"/>
    <gatha type="1"> Maṇḍūkepi ukre sīhe,</gatha>
    <gatha type="2">Kākaggahe piye piye;</gatha>
    <gatha type="3">A-paṇḍīpi  paṇḍī hutvā,</gatha>
    <gatha type="last">Dhīrā pucche vaye vaye.</gatha>
    <hangnum nr="34"/>
    <gatha type="1"> Maṇḍūkepi ukre sīhe,</gatha>
    <gatha type="2">Sūkarepi uhe dīpe;</gatha>
    <gatha type="3">Biḷāre sadise byagghe,</gatha>
    <gatha type="last">Sabba dhīre sippa-same.</gatha>
    <hangnum nr="35"/>
    <gatha type="1"> Na titti rājā dhanamhi,</gatha>
    <gatha type="2">Paṇḍitopi su-bhāsite;</gatha>
    <gatha type="3">Cakkhuṃpi piya-dassane,</gatha>
    <gatha type="last">Jale sāgaro na titti.</gatha>
    <hangnum nr="36"/>
    <gatha type="1"> Rūpa-yobbana-sampannā,</gatha>
    <gatha type="2">Visātha-kutha-sambhavā;</gatha>
    <gatha type="3">Vijjā-hīnā na sobhanti,</gatha>
    <gatha type="last">Nigandhā iva kiṃsukā.</gatha>
    <hangnum nr="37"/>
    <gatha type="1"> Hīne putto rājāmacco,</gatha>
    <gatha type="2">Bāla-putto ca paṇḍito;</gatha>
    <gatha type="3">A-dhanassa dhanaṃ bahu,</gatha>
    <gatha type="last">Purisānaṃ na maññatha.</gatha>
    <hangnum nr="38"/>
    <gatha type="1"> Yo sippa-lobhena,</gatha>
    <gatha type="2">Bahuṃ gaṇhāti taṃ sippaṃ;</gatha>
    <gatha type="3">Mūgova  supinaṃ passaṃ,</gatha>
    <gatha type="last">Kathetumpi na ussahe.</gatha>
    <hangnum nr="39"/>
    <gatha type="1"> Bhijjetuṃ kumbhakāro,</gatha>
    <gatha type="2">Sobhetuṃ kumbha ghaṭṭati;</gatha>
    <gatha type="3">Na khipituṃ apāyesu,</gatha>
    <gatha type="last">Sissānaṃ vuḍḍhi-kāraṇā.</gatha>
    <hangnum nr="40"/>
    <gatha type="1"> Taggarañca palāsena,</gatha>
    <gatha type="2">Yo naro upanayhati;</gatha>
    <gatha type="3">Pattāpi surabhi vāyanti,</gatha>
    <gatha type="last">Evaṃ dhīrūpasevanā.</gatha>
    <centered>Paṇḍitakaṇḍo niṭṭhito.</centered>
  </text>
</tree>
