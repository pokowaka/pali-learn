<?xml version='1.0' encoding='UTF-8'?>
<tree text="Sujanaka&#x1E47;&#x1E0D;o" target="text">
  <text>
    <hangnum nr="41"/>
    <gatha type="1"> Sabbhireva samāsetha,</gatha>
    <gatha type="2">Sabbhi kubbetha santhavaṃ;</gatha>
    <gatha type="3">Sataṃ saddhammamaññāya,</gatha>
    <gatha type="last">Seyyo hoti na pāpiyo.</gatha>
    <hangnum nr="42"/>
    <gatha type="1"> Caja dujjana saṃsaggaṃ,</gatha>
    <gatha type="2">Bhaja sādhu samāgamaṃ;</gatha>
    <gatha type="3">Kara puññamahorattiṃ,</gatha>
    <gatha type="last">Sara niccamaniccataṃ.</gatha>
    <hangnum nr="43"/>
    <gatha type="1"> Yathā  udumbarapakkā,</gatha>
    <gatha type="2">Bahirattakamevaca;</gatha>
    <gatha type="3">Anto kimīhi sampuṇṇā,</gatha>
    <gatha type="last">Evaṃ dujjanahaddayā.</gatha>
    <hangnum nr="44"/>
    <gatha type="1"> Yathāpi panasāpakkā,</gatha>
    <gatha type="2">Bahi kaṇḍakameva ca;</gatha>
    <gatha type="3">Anto amatasampannā,</gatha>
    <gatha type="last">Evaṃ sujanahadayā.</gatha>
    <hangnum nr="45"/>
    <gatha type="1"> Sukkhopi candanataru na jahāti gandhaṃ,</gatha>
    <gatha type="2">Nāgo gato naramukhe na jahāti līḷaṃ;</gatha>
    <gatha type="3">Yantāgato madhurasaṃ na jahāti ucchu,</gatha>
    <gatha type="last">Dukkhopi paṇḍitajano na jahāti dhammaṃ.</gatha>
    <hangnum nr="46"/>
    <gatha type="1"> Sīho nāma jighacchāpi,</gatha>
    <gatha type="2">Paṇṇādīni na khādati;</gatha>
    <gatha type="3">Sīho nāma kisocāpi,</gatha>
    <gatha type="last">Nāgamaṃsaṃ na khādati.</gatha>
    <hangnum nr="47"/>
    <gatha type="1"> Kula-jāto kula-putto,</gatha>
    <gatha type="2">Kula-vaṃsa-surakkhato;</gatha>
    <gatha type="3">Attanā dukkha-pattopi,</gatha>
    <gatha type="last">Hīna-kammaṃ na kāraye.</gatha>
    <hangnum nr="48"/>
    <gatha type="1"> Candanaṃ  sītalaṃ loke,</gatha>
    <gatha type="2">Tato candaṃva sītalaṃ;</gatha>
    <gatha type="3">Canda-candanasītamhā,</gatha>
    <gatha type="last">Sādhu vākyaṃ subhāsitaṃ.</gatha>
    <hangnum nr="49"/>
    <gatha type="1"> Udeyya bhāṇu pacchime,</gatha>
    <gatha type="2">Merurājā nameyyapi;</gatha>
    <gatha type="3">Sītalā narakaggipi,</gatha>
    <gatha type="2">Pabbatagge ca uppalaṃ.</gatha>
    <gatha type="3">Vikase na viparītaṃ,</gatha>
    <gatha type="last">Sādhuvāyyaṃ kudācanaṃ.</gatha>
    <hangnum nr="50"/>
    <gatha type="1"> Sukhā rukkhassa chāyāva,</gatha>
    <gatha type="2">Tato ñāti mātā pitu;</gatha>
    <gatha type="3">Tato ācariyo rañño,</gatha>
    <gatha type="last">Tato buddhassanekadhā.</gatha>
    <hangnum nr="51"/>
    <gatha type="1"> Bhamarā pupphamicchanti,</gatha>
    <gatha type="2">Guṇamicchanti sujanā;</gatha>
    <gatha type="3">Makkhikā pūtimicchanti,</gatha>
    <gatha type="last">Dosamicchanti dujjanā.</gatha>
    <hangnum nr="52"/>
    <gatha type="1"> Mātāhīnassa dubbhāsā,</gatha>
    <gatha type="2">Pitāhīnassa dukriyā;</gatha>
    <gatha type="3">Ubho  mātā pitā hīnā,</gatha>
    <gatha type="last">Dubbhasāca dukīriyā.</gatha>
    <hangnum nr="53"/>
    <gatha type="1"> Mātā seṭṭhassa subhāsā,</gatha>
    <gatha type="2">Pitā seṭṭhassa sukriyā;</gatha>
    <gatha type="3">Ubho mātā pitā seṭṭhā,</gatha>
    <gatha type="last">Subhāsāca sukīriyā.</gatha>
    <hangnum nr="54"/>
    <gatha type="1"> Saṅgāme sūra-micchanti,</gatha>
    <gatha type="2">Mantīsu akūtūhalaṃ;</gatha>
    <gatha type="3">Piyañca annapānesu,</gatha>
    <gatha type="last">Atthe jāte ca paṇḍitaṃ.</gatha>
    <hangnum nr="55"/>
    <gatha type="1"> Sunakho sunakhaṃ disvā,</gatha>
    <gatha type="2">Dantaṃ dasseti hiṃsituṃ;</gatha>
    <gatha type="3">Dujjano sujanaṃ disvā,</gatha>
    <gatha type="last">Rosayaṃ hiṃsamicchati.</gatha>
    <hangnum nr="56"/>
    <gatha type="1"> Mā ca vegena kiccāni,</gatha>
    <gatha type="2">Karosi kārāpesi vā;</gatha>
    <gatha type="3">Sahasā kāritaṃ kammaṃ,</gatha>
    <gatha type="last">Mando pacchānutappati.</gatha>
    <hangnum nr="57"/>
    <gatha type="1"> Kodhaṃ vihitvā na kadācinasoce,</gatha>
    <gatha type="2">Makkhappahānaṃ isayo avaṇṇayuṃ;</gatha>
    <gatha type="3">Sabbesa  phārusa-vacaṃ khametha,</gatha>
    <gatha type="last">Etaṃ khantiṃ uttamamāhu santo.</gatha>
    <hangnum nr="58"/>
    <gatha type="1"> Dukkho nivāso sambādhe,</gatha>
    <gatha type="2">Ṭhāne asucisaṅkate;</gatha>
    <gatha type="3">Tato arimhi appiye,</gatha>
    <gatha type="last">Tatopi akataññunā.</gatha>
    <hangnum nr="59"/>
    <gatha type="1"> Ovādeyyānusāseyya,</gatha>
    <gatha type="2">Gāpakā ca nivāraye;</gatha>
    <gatha type="3">Satañhi so piyo hoti,</gatha>
    <gatha type="last">Asataṃ hoti appiyo.</gatha>
    <hangnum nr="60"/>
    <gatha type="1"> Uttamattanivātena,</gatha>
    <gatha type="2">Sūraṃ bhedena nijjaye;</gatha>
    <gatha type="3">Nīcaṃ appaka dānena,</gatha>
    <gatha type="last">Vīriyena samaṃ jaye.</gatha>
    <hangnum nr="61"/>
    <gatha type="1"> Na visaṃ visamiccāhu,</gatha>
    <gatha type="2">Dhanaṃ saṅghassa uccate;</gatha>
    <gatha type="3">Visaṃ ekaṃva hanati,</gatha>
    <gatha type="last">Sabbaṃ saṅghassa santakaṃ.</gatha>
    <hangnum nr="62"/>
    <gatha type="1"> Javane bhadraṃ jānanti,</gatha>
    <gatha type="2">Baliddañca vāhenā;</gatha>
    <gatha type="3">Duhena  dhenuṃ jānanti,</gatha>
    <gatha type="last">Bhāsamānena paṇḍitaṃ.</gatha>
    <hangnum nr="63"/>
    <gatha type="1"> Dhanamappampi sādhūnaṃ,</gatha>
    <gatha type="2">Kūpe vāriva nissayo;</gatha>
    <gatha type="3">Bahuṃ api asādhūnaṃ,</gatha>
    <gatha type="last">Naca vārīva aṇṇave.</gatha>
    <hangnum nr="64"/>
    <gatha type="1"> Najjo pivanti no āpaṃ,</gatha>
    <gatha type="2">Rukkhā khādanti no phalaṃ;</gatha>
    <gatha type="3">Vassanti kvaci no meghā,</gatha>
    <gatha type="last">Paratthāya sataṃ dhanaṃ.</gatha>
    <hangnum nr="65"/>
    <gatha type="1"> Apattheyyaṃ na pattheyya,</gatha>
    <gatha type="2">A cinteyyaṃ na cintaye;</gatha>
    <gatha type="3">Dhammameva sucinteyya,</gatha>
    <gatha type="last">Kālaṃ moghaṃ na accaye.</gatha>
    <hangnum nr="66"/>
    <gatha type="1"> Acintitampi bhavati,</gatha>
    <gatha type="2">Cintitampi vinassati;</gatha>
    <gatha type="3">Na hi cintāmayā bhogā,</gatha>
    <gatha type="last">Itthiyā purisassavā.</gatha>
    <hangnum nr="67"/>
    <gatha type="1"> Asantassa piyo hoti,</gatha>
    <gatha type="2">Sante na kurute piyaṃ;</gatha>
    <gatha type="3">Asataṃ  dhammaṃ roceti,</gatha>
    <gatha type="last">Taṃ parābhavato mukhaṃ.</gatha>
    <centered>Sujanakaṇḍo niṭṭhito.</centered>
  </text>
</tree>
