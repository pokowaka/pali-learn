<?xml version='1.0' encoding='UTF-8'?>
<tree text="Ghar&#x101;v&#x101;sa-niddesa" target="text">
  <text>
    <hangnum nr="171"/>
    <gatha type="1"> Dukkhaṃ  gahabbataṃ sādhu,</gatha>
    <gatha type="2">Saṃvibhajjañca bhojanaṃ;</gatha>
    <gatha type="3">A-hāso attha-lobhesu,</gatha>
    <gatha type="last">Attha-byāpatti abyatho.</gatha>
    <hangnum nr="172"/>
    <gatha type="1"> Yodha  sītañca uṇhañca,</gatha>
    <gatha type="2">Tiṇā bhiyyo na maññati;</gatha>
    <gatha type="3">Karaṃ purisa-kiccāni,</gatha>
    <gatha type="last">So sukhā na vihāyati.</gatha>
    <hangnum nr="173"/>
    <gatha type="1"> Paṇḍito  sīla-sampanno,</gatha>
    <gatha type="2">Saṇhā ca paṭibhānavā;</gatha>
    <gatha type="3">Nivāta-vutti atthaddho,</gatha>
    <gatha type="last">Tādiso labhate yasaṃ.</gatha>
    <hangnum nr="174"/>
    <gatha type="1"> Uṭṭhānako  analaso,</gatha>
    <gatha type="2">Āpadāsu na vedhati;</gatha>
    <gatha type="3">Acchinnavutti medhāvī,</gatha>
    <gatha type="last">Tādiso labhate yasaṃ.</gatha>
    <hangnum nr="175"/>
    <gatha type="1"> Saṅgāhako  mitta-karo,</gatha>
    <gatha type="2">Vadaññū vītta-maccharo;</gatha>
    <gatha type="3">Netā vi-netā anu-netā,</gatha>
    <gatha type="last">Tādiso labhate yasaṃ.</gatha>
    <hangnum nr="176"/>
    <gatha type="1"> Uṭṭhānavako  satīmato,</gatha>
    <gatha type="2">Suci-kammassa nisammakārino;</gatha>
    <gatha type="3">Saññatassa dhamma-jīvino,</gatha>
    <gatha type="last">A-ppamattassa yasobhi-vaḍḍhati.</gatha>
    <hangnum nr="177"/>
    <gatha type="1"> Dveva  tāta padākāni,</gatha>
    <gatha type="2">Yattha sabbaṃ patiṭṭhitaṃ;</gatha>
    <gatha type="3">A-laddhassa ca yo lābho,</gatha>
    <gatha type="last">Laddhassa anurakkhaṇā.</gatha>
    <hangnum nr="178"/>
    <gatha type="1"> Catudhā  vibhaje bhoge,</gatha>
    <gatha type="2">Paṇḍito gharamāvasaṃ;</gatha>
    <gatha type="3">Ekena bhogaṃ bhuñjeyya,</gatha>
    <gatha type="3">Dvīhi kammaṃ payojaye;</gatha>
    <gatha type="2">Catutthañca nidhāpeyya,</gatha>
    <gatha type="last">Āpadāsu bhavissati.</gatha>
    <hangnum nr="179"/>
    <gatha type="1"> Añjanānaṃ  khayaṃ disvā,</gatha>
    <gatha type="2">Upacikānañca ācayaṃ;</gatha>
    <gatha type="3">Madhūnañca samāhāraṃ,</gatha>
    <gatha type="last">Paṇḍitto gharamāvase.</gatha>
    <hangnum nr="180"/>
    <gatha type="1"> Vibhavaṃ  rakkhato laddhaṃ,</gatha>
    <gatha type="2">Parihāni na vijjati;</gatha>
    <gatha type="3">Ārakkhamhi a-santamhi,</gatha>
    <gatha type="last">Laddhaṃ laddhaṃ vinassati.</gatha>
    <hangnum nr="181"/>
    <gatha type="1"> Paññā  natthi dhanaṃ natthi,</gatha>
    <gatha type="2">Yassa loke na vindati;</gatha>
    <gatha type="3">Putta-dārā na pīyanti,</gatha>
    <gatha type="last">Tassa mittaṃ sukhāvahaṃ.</gatha>
    <hangnum nr="182"/>
    <gatha type="1"> Cattāro  ca veditabbā,</gatha>
    <gatha type="2">Mittā ceva suhadā ca;</gatha>
    <gatha type="3">Upakāro suhadopi,</gatha>
    <gatha type="2">Samāna-sukha-dukkho ca;</gatha>
    <gatha type="3">Atthakkhāyīnukampako,</gatha>
    <gatha type="last">Tathā mitto veditabbo.</gatha>
    <hangnum nr="183"/>
    <gatha type="1"> Bhogā  naṭṭhena jiṇṇena,</gatha>
    <gatha type="2">A-mitena ca bhojane;</gatha>
    <gatha type="3">Na tiṭṭhanti ciraṃ disvā,</gatha>
    <gatha type="last">Taṃ paṇḍito ghare vase.</gatha>
    <hangnum nr="184"/>
    <gatha type="1"> Ati-sītaṃ  ati-uṇhaṃ,</gatha>
    <gatha type="2">Ati-sāyamidaṃ ahu;</gatha>
    <gatha type="3">Iti vissaṭṭha-kammantte,</gatha>
    <gatha type="last">Atthā accenti māṇave.</gatha>
    <hangnum nr="185"/>
    <gatha type="1"> Na  divā suppa-sīlena,</gatha>
    <gatha type="2">Rattinaṭṭhānadessinā;</gatha>
    <gatha type="3">Niccaṃ mattena soṇḍena,</gatha>
    <gatha type="last">Sakkā āvasituṃ gharaṃ.</gatha>
    <hangnum nr="186"/>
    <gatha type="1"> Hananti  bhogā dummedhaṃ,</gatha>
    <gatha type="2">No ce pāra-gavesino;</gatha>
    <gatha type="3">Bhoga-taṇhāya dummedho,</gatha>
    <gatha type="last">Hanti aññeva attanaṃ.</gatha>
    <hangnum nr="187"/>
    <gatha type="1"> Dujjīvitamajīvimhā ,</gatha>
    <gatha type="2">Yesaṃ no na dadāmase;</gatha>
    <gatha type="3">Vijjamānesu bhogesu,</gatha>
    <gatha type="last">Dīpaṃ nā kamha mattano.</gatha>
    <hangnum nr="188"/>
    <gatha type="1"> Saṭṭhi-vassa-sahassāni ,</gatha>
    <gatha type="2">Paripuṇṇāni sabbaso;</gatha>
    <gatha type="3">Niraye paccamānānaṃ,</gatha>
    <gatha type="last">Kadā anto bhavissati.</gatha>
    <hangnum nr="189"/>
    <gatha type="1"> Natthi  anto kuto anto,</gatha>
    <gatha type="2">Na anto patidissati;</gatha>
    <gatha type="3">Tadā hi pakataṃ pāpaṃ,</gatha>
    <gatha type="last">Mama tuyhañce mārisā;</gatha>
    <hangnum nr="190"/>
    <gatha type="1"> Sohaṃ  nūna ito gantā,</gatha>
    <gatha type="2">Yoni laddhāna mānusaṃ;</gatha>
    <gatha type="3">Vadaññū sīla-sampanno,</gatha>
    <gatha type="last">Kāhāmi kusalaṃ bahuṃ.</gatha>
    <hangnum nr="191"/>
    <gatha type="1"> Mā  gijjhe paccaye macco,</gatha>
    <gatha type="2">Bahu-dosā hi paccayā;</gatha>
    <gatha type="3">Caranto paccaye ñāyā,</gatha>
    <gatha type="last">Ubhayatthāpi vaḍḍhati.</gatha>
    <hangnum nr="192"/>
    <gatha type="1"> A-laddhā  vittaṃ tappati,</gatha>
    <gatha type="2">Pubbe a-samudānitaṃ;</gatha>
    <gatha type="3">Na pubbe dhanamesissaṃ,</gatha>
    <gatha type="last">Iti pacchānutappati.</gatha>
    <hangnum nr="193"/>
    <gatha type="1"> Kūṭavedī  pure āsiṃ,</gatha>
    <gatha type="2">Pisuṇo piṭṭhi-maṃsiko;</gatha>
    <gatha type="3">Caṇḍo ca pharuso cāpi,</gatha>
    <gatha type="last">Iti pacchānutappati.</gatha>
    <hangnum nr="194"/>
    <gatha type="1"> Pāṇātipātī  pure āsiṃ,</gatha>
    <gatha type="2">Luddo cāpi anariyo;</gatha>
    <gatha type="3">Bhūtānaṃ nānukampiyaṃ,</gatha>
    <gatha type="last">Iti pacchānutappati.</gatha>
    <hangnum nr="195"/>
    <gatha type="1"> Bahūsu  vata santīsu,</gatha>
    <gatha type="2">Anāpādāsu itthisu;</gatha>
    <gatha type="3">Para-dāraṃ asevissaṃ,</gatha>
    <gatha type="last">Iti pacchānutappati.</gatha>
    <hangnum nr="196"/>
    <gatha type="1"> Bahumhi  tava santamhi,</gatha>
    <gatha type="2">Anna-pāne upaṭṭhite;</gatha>
    <gatha type="3">Na pubbe adadaṃ dānaṃ,</gatha>
    <gatha type="last">Iti pacchānutappati.</gatha>
    <hangnum nr="197"/>
    <gatha type="1"> Mātaraṃ  pitarañcāpi,</gatha>
    <gatha type="2">Jiṇṇakaṃ gata-yobbanaṃ;</gatha>
    <gatha type="3">Pahu santo na posissaṃ,</gatha>
    <gatha type="last">Iti pacchānukappati.</gatha>
    <hangnum nr="198"/>
    <gatha type="1"> Ācariyamanusatthāraṃ ,</gatha>
    <gatha type="2">Sabba-kāma-rasāharaṃ;</gatha>
    <gatha type="3">Pitaraṃ atimaññissaṃ,</gatha>
    <gatha type="last">Iti pacchānutappati.</gatha>
    <hangnum nr="199"/>
    <gatha type="1"> Samaṇe  brāhmaṇe cāpi,</gatha>
    <gatha type="2">Sīlavante bahussute;</gatha>
    <gatha type="3">Na pubbe payirupāsissaṃ,</gatha>
    <gatha type="last">Iti pacchānutappati.</gatha>
    <hangnum nr="200"/>
    <gatha type="1"> Sādhu  hoti tapo ciṇṇo,</gatha>
    <gatha type="2">Santo ca payirupāsito;</gatha>
    <gatha type="3">Na pubbeva tapociṇṇo,</gatha>
    <gatha type="last">Iti pacchānutappati.</gatha>
    <hangnum nr="201"/>
    <gatha type="1"> Yo  ca etāni ṭhānāni,</gatha>
    <gatha type="2">Yoniso paṭipajjati;</gatha>
    <gatha type="3">Karaṃ purisa-kiccāni,</gatha>
    <gatha type="last">Sa pacchā nānutappati.</gatha>
    <hangnum nr="202"/>
    <gatha type="1"> Na  sādhāraṇa-dārassa,</gatha>
    <gatha type="2">Na bhuñje sādhumekako;</gatha>
    <gatha type="3">Na seve lokāyatikaṃ,</gatha>
    <gatha type="last">Netaṃ paññāya vaḍḍhanaṃ.</gatha>
    <hangnum nr="203"/>
    <gatha type="1"> Sīlavā  vatta-sampanno,</gatha>
    <gatha type="2">A-ppamatto vicakkhaṇo;</gatha>
    <gatha type="3">Nivātta-vutti atthaddho,</gatha>
    <gatha type="last">Surato sakhito mudu.</gatha>
    <hangnum nr="204"/>
    <gatha type="1"> Saṅgahetā  ca mittānaṃ,</gatha>
    <gatha type="2">Saṃvibhāgī vīdhānavā;</gatha>
    <gatha type="3">Tappeyya anna-pānena,</gatha>
    <gatha type="last">Sadā samaṇa-brāhmaṇe.</gatha>
    <hangnum nr="205"/>
    <gatha type="1"> Dhamma-kāmo  sutā-dhāro,</gatha>
    <gatha type="2">Bhaveyya paripucchako;</gatha>
    <gatha type="3">Sakkaccaṃ payirupāseyya,</gatha>
    <gatha type="last">Sīlavante bahussutte.</gatha>
    <hangnum nr="206"/>
    <gatha type="1"> Gharamāvasamānassa ,</gatha>
    <gatha type="2">Gahaṭṭhassa sakaṃ gharaṃ;</gatha>
    <gatha type="3">Khemā vutti siyā evaṃ,</gatha>
    <gatha type="last">Evaṃ nu assa saṅgaho.</gatha>
    <hangnum nr="207"/>
    <gatha type="1"> A-byapajjo  siyā evaṃ,</gatha>
    <gatha type="2">Sacca-vādī ca māṇavo;</gatha>
    <gatha type="3">Asmā lokā paraṃ lokaṃ,</gatha>
    <gatha type="last">Evaṃ pecca na socati.</gatha>
    <hangnum nr="208"/>
    <gatha type="1"> Sukhā  matteyyatā loke,</gatha>
    <gatha type="2">Atho petteyyatā sukhā;</gatha>
    <gatha type="3">Sukhā sāmaññatā loke,</gatha>
    <gatha type="last">Atho brahmaññatā sukhā.</gatha>
    <hangnum nr="209"/>
    <gatha type="1"> Pathavī  veḷukaṃ pattaṃ,</gatha>
    <gatha type="2">Cakkavāḷaṃ sucipphalaṃ;</gatha>
    <gatha type="3">Sineru vammiko khuddo,</gatha>
    <gatha type="last">Samuddo pātiko yathā.</gatha>
    <hangnum nr="210"/>
    <gatha type="1"> Brahmāti  mātā-pitaro,</gatha>
    <gatha type="2">Pubbācariyāti vuccare;</gatha>
    <gatha type="3">Āhuneyyā ca puttānaṃ,</gatha>
    <gatha type="last">Pajānamanukampakā.</gatha>
    <hangnum nr="211"/>
    <gatha type="1"> Tasmā  hi ne namaseyya,</gatha>
    <gatha type="2">Sakkareyya ca paṇḍito;</gatha>
    <gatha type="3">Annena atho pānena,</gatha>
    <gatha type="last">Vatthena sayanena ca.</gatha>
  </text>
</tree>
