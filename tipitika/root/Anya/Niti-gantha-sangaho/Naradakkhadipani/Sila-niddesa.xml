<?xml version='1.0' encoding='UTF-8'?>
<tree text="S&#x12B;la-niddesa" target="text">
  <text>
    <hangnum nr="291"/>
    <gatha type="1"> Pamādaṃ  bhayato disvā,</gatha>
    <gatha type="2">A-ppamādañca khemato;</gatha>
    <gatha type="3">Bhāvetha aṭṭhaṅgikaṃ maggaṃ,</gatha>
    <gatha type="last">Esā buddhānusāsanī.</gatha>
    <hangnum nr="292"/>
    <gatha type="1"> Hīnena  brahma-cariyena,</gatha>
    <gatha type="2">Khattiye upapajjati;</gatha>
    <gatha type="3">Majjhimena ca devattaṃ,</gatha>
    <gatha type="last">Uttamena vi-sujjhati.</gatha>
    <hangnum>Ka</hangnum>
    <gatha type="1"> Nagare  bandhumatiyā,</gatha>
    <gatha type="2">Bandhumā nāma khattiyo;</gatha>
    <gatha type="3">Divase puṇṇamāya so,</gatha>
    <gatha type="last">Upagacchi uposathaṃ.</gatha>
    <hangnum>Kha</hangnum>
    <gatha type="1"> Ahaṃ tena samayena,</gatha>
    <gatha type="2">Gumbha-dāsī ahaṃ tahiṃ;</gatha>
    <gatha type="3">Disvā sa-rājakaṃ senaṃ,</gatha>
    <gatha type="last">Evāhaṃ cintayiṃ tadā.</gatha>
    <hangnum>Ga</hangnum>
    <gatha type="1"> Rājāpi  rajjaṃ chaṭṭetvā,</gatha>
    <gatha type="2">Upagacchi uposathaṃ;</gatha>
    <gatha type="3">Sa-phalaṃ nūna taṃ kammaṃ,</gatha>
    <gatha type="last">Jana-kāyo pamodito.</gatha>
    <hangnum>Gha</hangnum>
    <gatha type="1"> Yoniso  paccavekkhitvā,</gatha>
    <gatha type="2">Duggaccañca daliddataṃ;</gatha>
    <gatha type="3">Mānasaṃ sampahaṃsitvā,</gatha>
    <gatha type="last">Upagacchimu posathaṃ.</gatha>
    <hangnum>Ṅa</hangnum>
    <gatha type="1"> Ahaṃ  uposathaṃ katvā,</gatha>
    <gatha type="2">Sammā-sambuddhasāsane;</gatha>
    <gatha type="3">Tena kammena su-katena,</gatha>
    <gatha type="last">Tāvatiṃsaṃ agacchahaṃ.</gatha>
    <hangnum>Ca</hangnum>
    <gatha type="1"> Tattha me su-kataṃ byamhaṃ,</gatha>
    <gatha type="2">Ubbha-yojanamuggataṃ;</gatha>
    <gatha type="3">Kūṭāgāra-varūpetaṃ,</gatha>
    <gatha type="last">Mahāsanasu-bhūsitaṃ.</gatha>
    <hangnum>Cha</hangnum>
    <gatha type="1"> Accharā  sata-sahassā,</gatha>
    <gatha type="2">Upatiṭṭhanti maṃ sadā;</gatha>
    <gatha type="3">Aññe deve atikkamma,</gatha>
    <gatha type="last">Atirocāmi sabbadā.</gatha>
    <hangnum>Ja</hangnum>
    <gatha type="1"> Catusaṭṭhi-deva-rājūnaṃ ,</gatha>
    <gatha type="2">Mahesittamakārayiṃ;</gatha>
    <gatha type="3">Tesaṭṭhi-cakkavattinaṃ,</gatha>
    <gatha type="last">Mahesittamakārayiṃ.</gatha>
    <hangnum>Jha</hangnum>
    <gatha type="1"> Suvaṇṇa-vaṇā  hutvāna,</gatha>
    <gatha type="2">Bhavesu saṃsarāmahaṃ;</gatha>
    <gatha type="3">Sabbattha pavarā homi,</gatha>
    <gatha type="last">Uposathassidaṃ phalaṃ.</gatha>
    <hangnum>Ña</hangnum>
    <gatha type="1"> Hatthi-yānaṃ assa-yānaṃ,</gatha>
    <gatha type="2">Ratha-yānañca sivikaṃ;</gatha>
    <gatha type="3">Labhāmi sabbametampi,</gatha>
    <gatha type="last">Uposathassidaṃ phalaṃ.</gatha>
    <hangnum>Ṭa</hangnum>
    <gatha type="1"> Soṇṇa-mayaṃ  rūpi-mayaṃ,</gatha>
    <gatha type="2">Athopi phalikā-mayaṃ;</gatha>
    <gatha type="3">Lohitaṅga-mayañceva,</gatha>
    <gatha type="last">Sabbaṃ paṭilabhāmahaṃ.</gatha>
    <hangnum>Ṭha</hangnum>
    <gatha type="1"> Koseyya-kambaliyāni ,</gatha>
    <gatha type="2">Khoma-kappāsikāni ca;</gatha>
    <gatha type="3">Mahagghāni ca vatthāni,</gatha>
    <gatha type="last">Sabbaṃ paṭilabhāmahaṃ.</gatha>
    <hangnum>Ḍa</hangnum>
    <gatha type="1"> Annaṃ  pānaṃ khādanīyaṃ,</gatha>
    <gatha type="2">Vatthaṃ senāsanāni ca;</gatha>
    <gatha type="3">Sabbametaṃ paṭilabhe,</gatha>
    <gatha type="last">Uposathassidaṃ phalaṃ.</gatha>
    <hangnum>Ḍha</hangnum>
    <gatha type="1"> Vara-gandhañca mālañca,</gatha>
    <gatha type="2">Cuṇṇakañcha vilepanaṃ;</gatha>
    <gatha type="3">Sabbametaṃ paṭilabhe,</gatha>
    <gatha type="last">Uposathassidaṃ phalaṃ.</gatha>
    <hangnum>Ṇa</hangnum>
    <gatha type="1"> Kūṭāgārañca  pāsādaṃ,</gatha>
    <gatha type="2">Maṇḍapaṃ hammiyaṃ guhaṃ;</gatha>
    <gatha type="3">Sabbametaṃ paṭilabhe,</gatha>
    <gatha type="last">Uposathassidaṃ phalaṃ.</gatha>
    <hangnum>Ta</hangnum>
    <gatha type="1"> Jātiyā  satta-vassāhaṃ,</gatha>
    <gatha type="2">Pabbajiṃ ana-gāriyaṃ;</gatha>
    <gatha type="3">Aḍḍha-māse a-sappatte,</gatha>
    <gatha type="last">Ara hattaṃ apāpuṇiṃ.</gatha>
    <hangnum>Tha</hangnum>
    <gatha type="1"> Kilesā  jhāpitā mayhaṃ,</gatha>
    <gatha type="2">Bhavā sabbe samūhatā;</gatha>
    <gatha type="3">Sabbāsava-parikkhīṇā,</gatha>
    <gatha type="last">Natthi dāni puna-bbhavo.</gatha>
    <hangnum>Da</hangnum>
    <gatha type="1"> Eka-navutito  kappe,</gatha>
    <gatha type="2">Yaṃ kammamakariṃ tadā;</gatha>
    <gatha type="3">Duggatiṃ nābhijānāmi,</gatha>
    <gatha type="last">Uposathassidaṃ phalaṃ.</gatha>
    <hangnum>Dha</hangnum>
    <gatha type="1"> Svāgataṃ  vata me āsi,</gatha>
    <gatha type="2">Mama buddhassa santike;</gatha>
    <gatha type="3">Tisso vijjā anu-pattā,</gatha>
    <gatha type="last">Kataṃ buddhassa sāsanaṃ.</gatha>
    <hangnum>Na</hangnum>
    <gatha type="1"> Paṭisambhidā catasso,</gatha>
    <gatha type="2">Vimokāpi ca aṭṭhime;</gatha>
    <gatha type="3">Chaḷābhiññā sacchikatā,</gatha>
    <gatha type="last">Kataṃ buddhassa sāsanaṃ.</gatha>
    <hangnum nr="293"/>
    <gatha type="1"> Ñātīnañca  piyo hoti,</gatha>
    <gatha type="2">Mittesu ca virocati;</gatha>
    <gatha type="3">Kāyassa bhedā su-gatiṃ,</gatha>
    <gatha type="last">Upapajjati sīlavā.</gatha>
    <hangnum nr="294"/>
    <gatha type="1"> Nibbānaṃ  patthayantena samādinnaṃ,</gatha>
    <gatha type="2">Pañca-sīlampi adhi-sīlaṃ;</gatha>
    <gatha type="last">Dasa-sīlampi adhi-sīlameva.</gatha>
    <hangnum>Ka</hangnum>
    <gatha type="1"> Nagare  candavatiyā,</gatha>
    <gatha type="2">Bhaṭako āsahaṃ tadā;</gatha>
    <gatha type="3">Para-kammāyane yutto,</gatha>
    <gatha type="last">Pabbajjaṃ na labhāmahaṃ.</gatha>
    <hangnum>Kha</hangnum>
    <gatha type="1"> Mahandhakāra-pihitā ,</gatha>
    <gatha type="2">Tividhaggīhi ḍayhare;</gatha>
    <gatha type="3">Kena nukho upāyena,</gatha>
    <gatha type="last">Vi-saṃyutto bhave ahaṃ.</gatha>
    <hangnum>Ga</hangnum>
    <gatha type="1"> Deyyadhammo  ca me natthi,</gatha>
    <gatha type="2">Bhaṭako dukkhito ahaṃ;</gatha>
    <gatha type="3">Yaṃ nūnāhaṃ pañca-sīlaṃ,</gatha>
    <gatha type="last">Rakkheyyaṃ paripūrayaṃ.</gatha>
    <hangnum>Gha</hangnum>
    <gatha type="1"> Anomadassissa munino,</gatha>
    <gatha type="2">Nisabho nāma sāvako;</gatha>
    <gatha type="3">Tamahaṃ upasaṅkamma,</gatha>
    <gatha type="last">Pañca-sikkhāpadaggahiṃ.</gatha>
    <hangnum>Ṅa</hangnum>
    <gatha type="1"> Vassa-sata-sahassāni ,</gatha>
    <gatha type="2">Āyu vijjati tāvade;</gatha>
    <gatha type="3">Tāvatā pañca-sīlāni,</gatha>
    <gatha type="last">Paripuṇṇāni gopayiṃ.</gatha>
    <hangnum>Ca</hangnum>
    <gatha type="1"> Maccu-kālamhi  sampatte,</gatha>
    <gatha type="2">Devā assāsayanti maṃ;</gatha>
    <gatha type="3">Ratho sahassa-yutto te,</gatha>
    <gatha type="last">Mārisassa upaṭṭhito.</gatha>
    <hangnum>Cha</hangnum>
    <gatha type="1"> Vattante  carime citte,</gatha>
    <gatha type="2">Mama sīlaṃ anussariṃ;</gatha>
    <gatha type="3">Tena kammena su-katena,</gatha>
    <gatha type="last">Tāvatiṃsaṃ agacchahaṃ.</gatha>
    <hangnum>Ja</hangnum>
    <gatha type="1"> Tiṃsakhattuñca devindo,</gatha>
    <gatha type="2">Deva-rajjamakārayiṃ;</gatha>
    <gatha type="3">Dibba-sukhaṃ anubhaviṃ,</gatha>
    <gatha type="last">Accharāhi purakkhatto.</gatha>
    <hangnum>Jha</hangnum>
    <gatha type="1"> Pañca-sattatikhatttu-ñca ,</gatha>
    <gatha type="2">Cakkavattī ahosahaṃ;</gatha>
    <gatha type="3">Padesa-rajjaṃ vipulaṃ,</gatha>
    <gatha type="last">Gaṇanāto a-saṅkhayaṃ.</gatha>
    <hangnum>Ña</hangnum>
    <gatha type="1"> Deva-lokā  cavitvāna,</gatha>
    <gatha type="2">Sukka-mūlena codito;</gatha>
    <gatha type="3">Pure vesāliyaṃ jāto,</gatha>
    <gatha type="last">Mahā-kule su-aḍḍhake.</gatha>
    <hangnum>Ṭa</hangnum>
    <gatha type="1"> Vassūpanāyike kāle,</gatha>
    <gatha type="2">Dibbante jina-sāsane;</gatha>
    <gatha type="3">Mātā ca me pitā ceva,</gatha>
    <gatha type="last">Pañca-sikkhāpadaggahuṃ.</gatha>
    <hangnum>Ṭha</hangnum>
    <gatha type="1"> Saha  sutvānahaṃ sīlaṃ,</gatha>
    <gatha type="2">Mama sīlaṃ anussariṃ;</gatha>
    <gatha type="3">Ekāsane nisīditvā,</gatha>
    <gatha type="last">Arahattamapāpuṇiṃ.</gatha>
    <hangnum>Ḍa</hangnum>
    <gatha type="1"> Jātiyā  pañca-vassena,</gatha>
    <gatha type="2">Arahattamapāpuṇiṃ;</gatha>
    <gatha type="3">Upasampādayi buddho,</gatha>
    <gatha type="last">Guṇamaññāya cakkhumā.</gatha>
    <hangnum>Ḍha</hangnum>
    <gatha type="1"> Paripuṇṇāni  gopetvā,</gatha>
    <gatha type="2">Pañca-sikkhāpadānahaṃ;</gatha>
    <gatha type="3">A-parimeyyito kappe,</gatha>
    <gatha type="last">Vinipātaṃ na gacchahaṃ.</gatha>
    <hangnum>Ṇa</hangnum>
    <gatha type="1"> Svāhaṃ yasamanubhaviṃ,</gatha>
    <gatha type="2">Tesaṃ sīlāna vāhasā;</gatha>
    <gatha type="3">Kappa-koṭipi kittento,</gatha>
    <gatha type="last">Kittaye eka-desakaṃ.</gatha>
    <hangnum>Ta</hangnum>
    <gatha type="1"> Pañca-sīlāni  gopetvā,</gatha>
    <gatha type="2">Tayo hetū labhāmahaṃ;</gatha>
    <gatha type="3">Dīghāyuko mahā-bhogo,</gatha>
    <gatha type="last">Tikkha-pañño bhavāmahaṃ.</gatha>
    <hangnum>Tha</hangnum>
    <gatha type="1"> Saṃkittento  ca sabbesaṃ,</gatha>
    <gatha type="2">Adhi-mattañca porisaṃ;</gatha>
    <gatha type="3">Bhavābhave saṃsaritvā,</gatha>
    <gatha type="last">Ete ṭhāne labhamahaṃ.</gatha>
    <hangnum>Da</hangnum>
    <gatha type="1"> A-parimeyya-sīlesu ,</gatha>
    <gatha type="2">Vattantā jina-sāvakā;</gatha>
    <gatha type="3">Bhavesu yadi rajjeyyuṃ,</gatha>
    <gatha type="last">Vipāko kīdiso bhave.</gatha>
    <hangnum>Dha</hangnum>
    <gatha type="1"> Su-ciṇṇaṃ me pañca-sīlaṃ,</gatha>
    <gatha type="2">Bhaṭakena tapassinā;</gatha>
    <gatha type="3">Tena sīlenahaṃ ajja,</gatha>
    <gatha type="last">Mocayiṃ sabba-bandhanā.</gatha>
    <hangnum>Na</hangnum>
    <gatha type="1"> A-parimeyyito  kappe,</gatha>
    <gatha type="2">Pañca-sīlāni gopayiṃ;</gatha>
    <gatha type="3">Duggatiṃ nābhijānāmi,</gatha>
    <gatha type="last">Pañca-sīlānidaṃ phalaṃ.</gatha>
    <hangnum>Pa</hangnum>
    <gatha type="1"> Paṭisambhidā  catasso,</gatha>
    <gatha type="2">Vimokkhāpi ca aṭṭhime;</gatha>
    <gatha type="3">Chaḷābhiññā sacchikatā,</gatha>
    <gatha type="last">Kataṃ buddhassa sāsanaṃ.</gatha>
    <hangnum>Ka</hangnum>
    <gatha type="1"> Taṃ  namassanti te vijjā,</gatha>
    <gatha type="2">Sabbe bhūmā ca khattiyā;</gatha>
    <gatha type="3">Cattāro ca mahā-rājā,</gatha>
    <gatha type="2">Tidasā ca yasassino;</gatha>
    <gatha type="3">Atha ko nāma so yakkho,</gatha>
    <gatha type="last">Yaṃ tvaṃ sakka namassasi.</gatha>
    <hangnum>Kha</hangnum>
    <gatha type="1"> Maṃ  namassanti te-vijjā,</gatha>
    <gatha type="2">Sabbe bhūmā ca khattiyā;</gatha>
    <gatha type="3">Cattāro ca mahā-rājā,</gatha>
    <gatha type="last">Tidasā ca yasassino.</gatha>
    <hangnum>Ga</hangnum>
    <gatha type="1"> Ahañca  sīla-sampanne,</gatha>
    <gatha type="2">Ciraratta-samāhite;</gatha>
    <gatha type="3">Sammā pabbajite vande,</gatha>
    <gatha type="last">Brahma-cariya parāyane.</gatha>
    <hangnum>Gha</hangnum>
    <gatha type="1"> Ye  gahaṭṭhā puñña-karā,</gatha>
    <gatha type="2">Sīlavanto upāsakā;</gatha>
    <gatha type="3">Dhammena dāraṃ posenti,</gatha>
    <gatha type="last">Te namassāmi mātali.</gatha>
    <hangnum>Ṅa</hangnum>
    <gatha type="1"> Seṭṭhā  hi kira lokasmiṃ,</gatha>
    <gatha type="2">Ye tvaṃ sakka namassasi;</gatha>
    <gatha type="3">Ahampi te namassāmi,</gatha>
    <gatha type="last">Ye namassasi vāsava.</gatha>
    <hangnum nr="1"/>
    <gatha type="1"> Pālitattheranāgena ,</gatha>
    <gatha type="2">Visuddhārāmavāsinā;</gatha>
    <gatha type="3">Suticchitānamatthāya,</gatha>
    <gatha type="last">Katā naradakkhadīpanī.</gatha>
    <hangnum nr="2"/>
    <gatha type="1"> Pubbācariya-sīhānaṃ ,</gatha>
    <gatha type="2">Ālambitvāna nissayaṃ;</gatha>
    <gatha type="3">Pālito nāma yo thero,</gatha>
    <gatha type="2">Imaṃ gantha su-lekhanī;</gatha>
    <gatha type="3">Sundarameva passituṃ,</gatha>
    <gatha type="last">Yuñjeyyāthīdha sādhave.</gatha>
    <paragraph>‘‘Chappadikā’’.</paragraph>
    <hangnum nr="3"/>
    <gatha type="1"> Imaṃ  ganthaṃ vācuggato,</gatha>
    <gatha type="2">Sace bhavasi māṇava;</gatha>
    <gatha type="3">Puṇnamāyaṃ yathā cando,</gatha>
    <gatha type="2">Ati-suddho virocati;</gatha>
    <gatha type="3">Tatheva tvaṃ puṇṇa-mano,</gatha>
    <gatha type="last">Viroca siriyā dhuvaṃ.</gatha>
    <hangnum nr="4"/>
    <gatha type="1"> Su-niṭṭhito  ayaṃ gantho,</gatha>
    <gatha type="2">Sakkarāje dajhamphiye;</gatha>
    <gatha type="3">Poṭṭhapādamhi sūramhi,</gatha>
    <gatha type="last">Kālapakkhe catuddasiṃ.</gatha>
    <hangnum nr="5"/>
    <gatha type="1"> Sañcitetaṃ  mayā puññaṃ,</gatha>
    <gatha type="2">Taṃ-kammena varena ca;</gatha>
    <gatha type="3">Ciraṃ tiṭṭhatu saddhammo,</gatha>
    <gatha type="last">A-verā hontu pāṇino.</gatha>
    <hangnum nr="6"/>
    <gatha type="1"> Imaṃ  ganthaṃ passitvāna,</gatha>
    <gatha type="2">Hontu sabbepi jantuno;</gatha>
    <gatha type="3">Sukhitā dhammikā ñāṇī,</gatha>
    <gatha type="last">Dhammaṃ pāletu patthivo.</gatha>
    <hangnum nr="7"/>
    <gatha type="1"> Nibbānaṃ  patthayantena,</gatha>
    <gatha type="2">Sīlaṃ rakkhantu sajjanā;</gatha>
    <gatha type="3">Ñatvā dhammaṃ sukhāvahaṃ,</gatha>
    <gatha type="last">Pāpuṇantu anāsavaṃ.</gatha>
    <hangnum nr="8"/>
    <gatha type="1"> Aṭṭha-kaṇḍa-maṇḍitāya ,</gatha>
    <gatha type="2">Dakkhaya attha-dīpako;</gatha>
    <gatha type="3">Nara-sāro ayaṃ gantho,</gatha>
    <gatha type="last">Cira-kālaṃ patiṭṭhatu.</gatha>
    <hangnum nr="9"/>
    <gatha type="1"> Yāvatā canda-sūriyā,</gatha>
    <gatha type="2">Nāgaccheyyuṃ mahī-tale;</gatha>
    <gatha type="3">Pamoditā imaṃ ganthaṃ,</gatha>
    <gatha type="last">Dissantu naya-kovidā.</gatha>
    <hangnum nr="10"/>
    <gatha type="1"> Sammā  chandenimaṃ gantha,</gatha>
    <gatha type="2">Vācentā pariyāpuṇā;</gatha>
    <gatha type="3">Pasannenānāyāsena,</gatha>
    <gatha type="last">Patvā sukhena kovidaṃ.</gatha>
    <hangnum nr="11"/>
    <gatha type="1"> Candādiccāva  ākāse,</gatha>
    <gatha type="2">Bahussutehi sampadā;</gatha>
    <gatha type="3">Visesa-puggalā hutvā,</gatha>
    <gatha type="last">Pappontu amataṃ padaṃ.</gatha>
    <hangnum nr="12"/>
    <gatha type="1"> Ukkaṭṭha-dhamma-dānena ,</gatha>
    <gatha type="2">Pāpuṇeyyamanuttaraṃ;</gatha>
    <gatha type="3">Liṅga-sampatti-medhāvī,</gatha>
    <gatha type="last">Takkī-paññā su-pesalī.</gatha>
  </text>
</tree>
