<?xml version='1.0' encoding='UTF-8'?>
<tree text="K&#x101;yakhaman&#x12B;ya-niddesa" target="text">
  <text>
    <hangnum nr="234"/>
    <gatha type="1"> Abhivādana-sīlissa ,</gatha>
    <gatha type="2">Niccaṃ vuḍḍhāpacāyino;</gatha>
    <gatha type="3">Cattāro dhammā vaḍḍhanti,</gatha>
    <gatha type="last">Āyu vaṇṇo sukhaṃ balaṃ.</gatha>
    <paragraph nr="235"> Pañcime  bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇattabhojī ca hoti. Kāla-cārī ca, brahma-cārīca. Ime kho bhikkhave pañca dhammā āyussāti.</paragraph>
    <paragraph nr="236"> Pañcime  bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇatabhojīcahoti. Sīlavāca, kalyāṇa mittoca. Ime kho bhikkhave pañca dhammā āyussāti.</paragraph>
    <hangnum nr="237"/>
    <gatha type="1"> Pañca-sīlaṃ  samādāya,</gatha>
    <gatha type="2">Samaṃ katvā dine dine;</gatha>
    <gatha type="3">Satimā paññavā hutvā,</gatha>
    <gatha type="last">Care sabbiriyāpathe.</gatha>
    <paragraph nr="238"> Pañcime  bhikkhave caṅkame ānisaṃsā, katame pañca, addhānakkhamo hoti. Padhānakkhamo hoti. Appābādho hoti. Asitaṃpītaṃkhāyitaṃsāyitaṃ sammā pariṇāmaṃ gacchati. Caṅkamādhigato samādhi ciraṭṭhitiko hoti. Imekho bhikkhave pañca caṅkame āni saṃsāti.</paragraph>
    <hangnum nr="239"/>
    <gatha type="1"> Parissāvana-dānañca ,</gatha>
    <gatha type="2">Āvāsa-dānameva ca;</gatha>
    <gatha type="3">Gilāna-vatthu-dānañca,</gatha>
    <gatha type="last">Dātabbaṃ manujādhipa.</gatha>
    <hangnum nr="240"/>
    <gatha type="1"> Kātabbaṃ  jiṇṇakāvāsaṃ,</gatha>
    <gatha type="2">Paṭisaṅkharaṇaṃ tathā;</gatha>
    <gatha type="3">Pañca-sīla-samādānaṃ,</gatha>
    <gatha type="2">Katvā taṃ sādhu-rakkhitaṃ;</gatha>
    <gatha type="3">Uposathopavāso ca,</gatha>
    <gatha type="last">Kātabboposathe iti.</gatha>
    <hangnum nr="241"/>
    <gatha type="1"> Ati-bhottā  roga-mūlaṃ,</gatha>
    <gatha type="2">Āyukkhayaṃ karoti ve;</gatha>
    <gatha type="3">Tasmā taṃ ati-bhuttiṃva,</gatha>
    <gatha type="last">Parihareyya paṇḍito.</gatha>
    <hangnum nr="242"/>
    <gatha type="1"> A-jiṇṇe  bhojanaṃ visaṃ,</gatha>
    <gatha type="2">Dulladdhe a-vicārake;</gatha>
    <gatha type="3">Jiṇṇe su-laddhe vicāre,</gatha>
    <gatha type="last">Na vajjaṃ sabba-bhojanaṃ.</gatha>
    <hangnum nr="243"/>
    <gatha type="1"> Cattāro  pañca ālope,</gatha>
    <gatha type="2">Ābhutvā udakaṃ pive;</gatha>
    <gatha type="3">Alaṃ phāsu-vihārāya;</gatha>
    <gatha type="last">Pahitattassa bhikkhuno.</gatha>
    <hangnum nr="244"/>
    <gatha type="1"> Manujassa  sadā satimato,</gatha>
    <gatha type="2">Mattaṃ jānato laddha-bhojanaṃ;</gatha>
    <gatha type="3">Tanukassa bhavanti vedanā,</gatha>
    <gatha type="last">Sanikaṃ jīrati āyu pālayaṃ.</gatha>
    <hangnum nr="245"/>
    <gatha type="1"> Garūnaṃ  aḍḍha-sohiccaṃ,</gatha>
    <gatha type="2">Lahūnaṃ nāti-kittiyā;</gatha>
    <gatha type="3">Mattā-pamāṇaṃ niddiṭṭhaṃ,</gatha>
    <gatha type="last">Sukhaṃ jīrati tāvatā.</gatha>
    <hangnum nr="246"/>
    <gatha type="1"> Toyābhāve  pipāsattā,</gatha>
    <gatha type="2">Khaṇā pāṇehi muccate;</gatha>
    <gatha type="3">Tasmā sabbāsuvatthāsu,</gatha>
    <gatha type="last">Deyyaṃ vāriṃ pipāsaye.</gatha>
    <hangnum nr="247"/>
    <gatha type="1"> Sītodakaṃ  payo khuddaṃ,</gatha>
    <gatha type="2">Ghatamekekaso dviso;</gatha>
    <gatha type="3">Tisso samaggamatha vā,</gatha>
    <gatha type="last">Page pitaṃ yuvattadaṃ.</gatha>
    <hangnum nr="248"/>
    <gatha type="1"> Annaṃ  brahmā rase viṇhu,</gatha>
    <gatha type="2">Bhutte ceva mahesaro;</gatha>
    <gatha type="3">Evaṃ ñatvātu yo bhuñje,</gatha>
    <gatha type="last">Anna-dosaṃ na limpate.</gatha>
    <hangnum nr="249"/>
    <gatha type="1"> Kattikassantimo  bhāgo,</gatha>
    <gatha type="2">Yaṃ cādo miga-māsajo;</gatha>
    <gatha type="3">Tāvubho yama-dāṭhākhyo,</gatha>
    <gatha type="last">Laghvāhārova jīvati.</gatha>
    <hangnum nr="250"/>
    <gatha type="1"> Satthānukula-cariyā ,</gatha>
    <gatha type="2">Cittaññāvasavattinā;</gatha>
    <gatha type="3">Buddhi-rakkhilitatthena,</gatha>
    <gatha type="last">Paripuṇṇaṃ rasāyanaṃ.</gatha>
    <hangnum nr="250"/>
    <gatha type="1"> A-jātiyā  a-jātānaṃ,</gatha>
    <gatha type="2">Jātānaṃ vinivattiyā;</gatha>
    <gatha type="3">Rogānaṃ yo vidhi diṭṭho,</gatha>
    <gatha type="last">Taṃ sukhatthī samācare.</gatha>
    <hangnum nr="252"/>
    <gatha type="1"> Ārogyaṃ  paramā lābhā,</gatha>
    <gatha type="2">Santuṭṭhi paramaṃ dhanaṃ;</gatha>
    <gatha type="3">Vissāsā paramā ñāti,</gatha>
    <gatha type="last">Nibbānaṃ paramaṃ sukhaṃ.</gatha>
  </text>
</tree>
