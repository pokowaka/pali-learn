<?xml version='1.0' encoding='UTF-8'?>
<tree text="S&#x101;dhujana-niddesa" target="text">
  <text>
    <hangnum nr="212"/>
    <gatha type="1"> Kāya-kammaṃ  suci tesaṃ,</gatha>
    <gatha type="2">Vācā-kammaṃ anāvilaṃ;</gatha>
    <gatha type="3">Mano-kammaṃ suci-suddhaṃ,</gatha>
    <gatha type="last">Tādisā sujanā narā.</gatha>
    <hangnum nr="213"/>
    <gatha type="1"> Seṭṭha-vittaṃ  sutaṃ paññā,</gatha>
    <gatha type="2">Saddhanaṃ sattadhā hotti;</gatha>
    <gatha type="3">Saddhā sīlaṃ sutaṃ cāgo,</gatha>
    <gatha type="last">Paññā ceva hirottappaṃ.</gatha>
    <hangnum nr="214"/>
    <gatha type="1"> Saddhammāpi  ca satteva,</gatha>
    <gatha type="2">Saddhā hirī ca ottappaṃ;</gatha>
    <gatha type="3">Bāhussaccaṃ dhiro ceva,</gatha>
    <gatha type="last">Sati paññā ca iccevaṃ.</gatha>
    <hangnum nr="215"/>
    <gatha type="1"> Hirī-ottappa-sampannā ,</gatha>
    <gatha type="2">Suktka-dhamma-samāhitā;</gatha>
    <gatha type="3">Santo sappurisā loke,</gatha>
    <gatha type="last">Deva-dhammāti vuccare.</gatha>
    <hangnum nr="216"/>
    <gatha type="1"> Saddho  hirimā ottappī,</gatha>
    <gatha type="2">Vīro pañño sa-gāravo;</gatha>
    <gatha type="3">Bhabbo āpajjituṃ buddhiṃ,</gatha>
    <gatha type="last">Virūḷhiñca vipullataṃ.</gatha>
    <hangnum nr="217"/>
    <gatha type="1"> Yo  ve kataññū kata-vedi dhīro,</gatha>
    <gatha type="2">Kalyāṇa-mitto daḷhaa-bhatto ca hoti;</gatha>
    <gatha type="3">Dukkhittassa sakkaccaṃ karoti kiccaṃ,</gatha>
    <gatha type="last">Tathāvidhaṃ sappurisaṃ vadanti.</gatha>
    <hangnum nr="218"/>
    <gatha type="1"> Mātā-petti-bharaṃ  jantuṃ,</gatha>
    <gatha type="2">Kule jeṭṭhāpacāyinaṃ;</gatha>
    <gatha type="3">Saṇhaṃ sakhila-sambhāsaṃ,</gatha>
    <gatha type="last">Pesuṇeyappahāyinaṃ.</gatha>
    <hangnum nr="219"/>
    <gatha type="1"> Macchera-vinaye yuttaṃ,</gatha>
    <gatha type="2">Saccaṃ kodhābhituṃ naraṃ;</gatha>
    <gatha type="3">Taṃ ve devā tāvatiṃsā,</gatha>
    <gatha type="last">Āhu sappuriso iti.</gatha>
    <hangnum nr="220"/>
    <gatha type="1"> A-ppamādena  maghavā,</gatha>
    <gatha type="2">Devānaṃ seṭṭhataṃ gato;</gatha>
    <gatha type="3">A-ppamādaṃ pasaṃsanti,</gatha>
    <gatha type="last">Pamādo garahito sadā.</gatha>
    <hangnum nr="221"/>
    <gatha type="1"> Dānaṃ  sīlaṃ pariccāgaṃ,</gatha>
    <gatha type="2">Ājjavaṃ maddavaṃ tapaṃ;</gatha>
    <gatha type="3">A-kodhaṃ a-vihiṃsañca,</gatha>
    <gatha type="last">Khantīca a-virodhanaṃ.</gatha>
    <hangnum nr="222"/>
    <gatha type="1"> Iccete kusale dhamme,</gatha>
    <gatha type="2">Ṭhite passāmi attani;</gatha>
    <gatha type="3">Tato me jāyate pīti,</gatha>
    <gatha type="last">Somanassañcanappakaṃ.</gatha>
    <hangnum nr="223"/>
    <gatha type="1"> Nanu  teyeva santā no,</gatha>
    <gatha type="2">Sāgarā na kulācalā;</gatha>
    <gatha type="3">Manaṃpi mariyādaṃ ye,</gatha>
    <gatha type="last">Saṃvaṭṭepi jahanti no.</gatha>
    <hangnum nr="224"/>
    <gatha type="1"> Na  puppha-gandho paṭivātameti,</gatha>
    <gatha type="2">Na candanaṃ taggara mallikā vā;</gatha>
    <gatha type="3">Satañca gandho paṭivātameti,</gatha>
    <gatha type="last">Sabbā disā sappuriso pavāyati.</gatha>
    <hangnum nr="225"/>
    <gatha type="1"> Tepi  loka-hitā sattā,</gatha>
    <gatha type="2">Sūriyo candimā api;</gatha>
    <gatha type="3">Atthaṃ passa gamissanti,</gatha>
    <gatha type="last">Niyamo kena laṅghate.</gatha>
    <hangnum nr="226"/>
    <gatha type="1"> Satthā  deva-manussānaṃ,</gatha>
    <gatha type="2">Vasī sopi munissaro;</gatha>
    <gatha type="3">Gatova nibbutiṃ sabbe,</gatha>
    <gatha type="last">Saṅkhārā na hi sassatā.</gatha>
    <hangnum nr="227"/>
    <gatha type="1"> Kareyya  kusalaṃ sabbaṃ,</gatha>
    <gatha type="2">Sivaṃ nibbānamāvahaṃ;</gatha>
    <gatha type="3">Sareyyaa a-niccaṃ khandhaṃ,</gatha>
    <gatha type="last">Nibbidā-ñāṇa-gocaraṃ.</gatha>
    <hangnum nr="228"/>
    <gatha type="1"> Yātānuyāyī  ca bhavāhi māṇava,</gatha>
    <gatha type="2">Allañca pāṇiṃ parivajjayassu;</gatha>
    <gatha type="3">Mā cassu mittesu kadāci dubbhi,</gatha>
    <gatha type="last">Mā ca vasaṃ a-satīnaṃ gaccha.</gatha>
    <hangnum nr="229"/>
    <gatha type="1"> A-sandhavaṃ  nāpi ca diṭṭha-pubbaṃ,</gatha>
    <gatha type="2">Yo āsanenāpi nimantayeyya;</gatha>
    <gatha type="3">Tasseva atthaṃ puriso kareyya,</gatha>
    <gatha type="last">Yātānuyāyītitamāhupaṇḍitā.</gatha>
    <hangnum nr="230"/>
    <gatha type="1"> Yassekarattipi  ghare vaseyya,</gatha>
    <gatha type="2">Yatthanna-pānaṃ puriso labheyya;</gatha>
    <gatha type="3">Na tassa pāpaṃ manasāpi cinteyya,</gatha>
    <gatha type="last">A-dubbha-pāṇi dahate mitta-dubbho.</gatha>
    <subhead>Tatīya sādhunara</subhead>
    <hangnum nr="231"/>
    <gatha type="1"> Yassa  rukkhassa chāyāya,</gatha>
    <gatha type="2">Nisīdeyya sayeyya vā;</gatha>
    <gatha type="3">Na tassa sākhaṃ bhañjeyya,</gatha>
    <gatha type="last">Mitta-dubbho hi pāpako.</gatha>
    <subhead>Catuttha sādhunara</subhead>
    <hangnum nr="232"/>
    <gatha type="1"> Puṇṇaṃpi  ce maṃ pathaviṃ dhanena,</gatha>
    <gatha type="2">Dajjitthiyā puriso sammatāya;</gatha>
    <gatha type="3">Saddhā khaṇaṃ atimaññeyya taṃpi,</gatha>
    <gatha type="last">Tāsaṃ vasaṃ a-satīnaṃ na gacche.</gatha>
    <hangnum nr="233"/>
    <gatha type="1"> Evaṃ  kho yātaṃ anuyāyī hoti,</gatha>
    <gatha type="2">Allañca pāṇiṃ dahate punevaṃ;</gatha>
    <gatha type="3">A-satī ca sā so pana mittaṃ-dubbho,</gatha>
    <gatha type="last">So dhammiko hohi jahassu a-dhammaṃ.</gatha>
  </text>
</tree>
