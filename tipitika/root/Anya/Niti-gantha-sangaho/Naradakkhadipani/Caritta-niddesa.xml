<?xml version='1.0' encoding='UTF-8'?>
<tree text="C&#x101;ritta-niddesa" target="text">
  <text>
    <hangnum nr="100"/>
    <gatha type="1"> Attā  hi attano nātho,</gatha>
    <gatha type="2">Ko hi nātho paro siyā;</gatha>
    <gatha type="3">Attanā hi sudantena,</gatha>
    <gatha type="last">Nāthaṃ labhati dullabhaṃ.</gatha>
    <hangnum nr="101"/>
    <gatha type="1"> Attānañce  piyaṃ jaññā,</gatha>
    <gatha type="2">Rakkheyya naṃ surakkhitaṃ;</gatha>
    <gatha type="3">Tiṇṇamaññataraṃ yāmaṃ,</gatha>
    <gatha type="last">Paṭijaggeyya paṇḍito.</gatha>
    <hangnum nr="102"/>
    <gatha type="1"> Attanā  kurute lakkhiṃ,</gatha>
    <gatha type="2">A-lakkhiṃ kurutettanā;</gatha>
    <gatha type="3">Na hi lakkhiṃ a-lakkhiṃ vā,</gatha>
    <gatha type="last">Añño aññassa kārako.</gatha>
    <hangnum nr="103"/>
    <gatha type="1"> Na  pīḷitā atta-dukkhena dhīrā,</gatha>
    <gatha type="2">Sukhapphalaṃ kammaṃ pariccajanti;</gatha>
    <gatha type="3">Sammohitāvāpi sukhena mattā,</gatha>
    <gatha type="last">Na pāpa-kammañca samācaranti.</gatha>
    <hangnum nr="104"/>
    <gatha type="1"> Yo  neva nindaṃ nappasaṃsaṃ,</gatha>
    <gatha type="2">Ādiyati garahaṃ nopi pūjaṃ;</gatha>
    <gatha type="3">Sirīca lakkhīca apeti tamhā,</gatha>
    <gatha type="last">Āpo suvuṭṭhīva yathā thalamhā.</gatha>
    <hangnum nr="105"/>
    <gatha type="1"> Sādhu  dhammaruci rājā,</gatha>
    <gatha type="2">Sādhu paññāṇavā naro;</gatha>
    <gatha type="3">Sādhu mittānama-ddubbho,</gatha>
    <gatha type="last">Pāpassa a-karaṃ sukhaṃ.</gatha>
    <hangnum nr="106"/>
    <gatha type="1"> Kalyāṇakārī  kalyāṇaṃ,</gatha>
    <gatha type="2">Pāpakārī ca pāpakaṃ;</gatha>
    <gatha type="3">Yādisaṃ vapatte bījaṃ,</gatha>
    <gatha type="last">Tādisaṃ vahate phalaṃ.</gatha>
    <hangnum nr="107"/>
    <gatha type="1"> Jīvaṃ  paññāya rakkheyya,</gatha>
    <gatha type="2">Dhanaṃ kammena rakkhaye;</gatha>
    <gatha type="3">Evaṃ hyarogo sukhito,</gatha>
    <gatha type="last">Porāṇaka-vaco idaṃ.</gatha>
    <hangnum nr="108"/>
    <gatha type="1"> Anupubbena  medhāvī,</gatha>
    <gatha type="2">Thokaṃ thokaṃ khaṇe khaṇe;</gatha>
    <gatha type="3">Kammāro rajatasseva,</gatha>
    <gatha type="last">Niddame malamattano.</gatha>
    <hangnum nr="109"/>
    <gatha type="1"> Vācānurakkhī  manasā susaṃvuto,</gatha>
    <gatha type="2">Kāyena ca nākusalaṃ kayirā;</gatha>
    <gatha type="3">Etetayo kammapathevisodhaye,</gatha>
    <gatha type="last">Ārādhaye maggamisi-ppaveditaṃ.</gatha>
    <hangnum nr="110"/>
    <gatha type="1"> A-sante  nopaseveyya,</gatha>
    <gatha type="2">Sante seveyya paṇḍito;</gatha>
    <gatha type="3">A-santo nirayaṃ yanti,</gatha>
    <gatha type="last">Santo pāpenti suggatiṃ.</gatha>
    <hangnum nr="111"/>
    <gatha type="1"> A-karontopi  ce pāpaṃ,</gatha>
    <gatha type="2">Karontaṃ mupasevati;</gatha>
    <gatha type="3">Saṅkiyo hoti pāpasmiṃ,</gatha>
    <gatha type="last">A-vaṇṇo cassa rūhati.</gatha>
    <hangnum nr="112"/>
    <gatha type="1"> Saṅghāgato  aniṭṭhehi,</gatha>
    <gatha type="2">Ambopi madhurapphalo;</gatha>
    <gatha type="3">Tittapubbova pā eva,</gatha>
    <gatha type="last">Manusso tu sa-jīvako.</gatha>
    <hangnum nr="113"/>
    <gatha type="1"> Nihīna-sevito  poso,</gatha>
    <gatha type="2">Nihīyati ca sabbadā;</gatha>
    <gatha type="3">Kadāci na ca hāyetha,</gatha>
    <gatha type="last">Tulyasevīpi attanā.</gatha>
    <hangnum nr="114"/>
    <gatha type="1"> Vaṇṇa-gandha-rasopeto ,</gatha>
    <gatha type="2">Amboyaṃ ahuvā pure;</gatha>
    <gatha type="3">Tameva pūjaṃ labhamāno;</gatha>
    <gatha type="last">Kenambo kaṭukapphalo.</gatha>
    <hangnum nr="115"/>
    <gatha type="1"> Pucimanda-parivāro ,</gatha>
    <gatha type="2">Ambo te dadhivāhana;</gatha>
    <gatha type="3">Mūlaṃ mūlena saṃsaṭṭhaṃ,</gatha>
    <gatha type="3">Sākhā sākhaṃ nisevare;</gatha>
    <gatha type="2">Asātta-sannivāsena,</gatha>
    <gatha type="last">Tenambo kaṭukapphalo.</gatha>
    <hangnum nr="116"/>
    <gatha type="1"> Pāmokkha-bhajanaṃ  khippaṃ,</gatha>
    <gatha type="2">Attha-kāmo su-vuḍḍhiyaṃ;</gatha>
    <gatha type="3">Bhaje uttari attanā,</gatha>
    <gatha type="last">Tasmā udeti paṇḍito.</gatha>
    <hangnum nr="117"/>
    <gatha type="1"> Kāco  kañcana-saṃsaggā,</gatha>
    <gatha type="2">Dhatte māra-katiṃ jutiṃ;</gatha>
    <gatha type="3">Tathā saṃsannidhānena,</gatha>
    <gatha type="last">Mūḷho yāti pavīṇataṃ.</gatha>
    <hangnum nr="118"/>
    <gatha type="1"> Kīṭopi  sumano-saṅgā,</gatha>
    <gatha type="2">Ārohati sataṃ siro;</gatha>
    <gatha type="3">Asmāpi yāti devatvaṃ,</gatha>
    <gatha type="last">Mahabbhi suppatiṭṭhito.</gatha>
    <hangnum nr="119"/>
    <gatha type="1"> Sabbhireva  samāsetha,</gatha>
    <gatha type="2">Sabbhi kubbetha sandhavaṃ;</gatha>
    <gatha type="3">Sataṃ saddhammamaññāya,</gatha>
    <gatha type="last">Paññaṃ labhati nāññato.</gatha>
    <hangnum nr="120"/>
    <gatha type="1"> Sabbhireva  samāsetha,</gatha>
    <gatha type="2">Sabbhi kubbetha sandhavaṃ;</gatha>
    <gatha type="3">Sataṃ saddhammamaññāya,</gatha>
    <gatha type="last">Sabba-dukkhā pamuccatti.</gatha>
    <hangnum nr="121"/>
    <gatha type="1"> Sakiṃdeva  kulaputta,</gatha>
    <gatha type="2">Sabbhi hoti samāgamo;</gatha>
    <gatha type="3">Sā naṃ saṅgati pāleti,</gatha>
    <gatha type="last">Nāsabbhi bahu saṅgamo.</gatha>
    <hangnum nr="122"/>
    <gatha type="1"> Seyyo  a-mitto medhāvī,</gatha>
    <gatha type="last">Yañce bālānukampako.</gatha>
    <hangnum nr="123"/>
    <gatha type="1"> Sīlavantaṃ  paññavantaṃ,</gatha>
    <gatha type="2">Divā nissaya-dāyakaṃ;</gatha>
    <gatha type="3">Bahussutaṃ gavesanto,</gatha>
    <gatha type="last">Bhajeyya attha-māmako.</gatha>
    <hangnum nr="124"/>
    <gatha type="1"> Pāpa-mitte  vivajjetvā,</gatha>
    <gatha type="2">Bhajeyyuttama-puggalaṃ;</gatha>
    <gatha type="3">Ovāde cassa tiṭṭheyya,</gatha>
    <gatha type="last">Patthento a-calaṃ sukhaṃ.</gatha>
    <hangnum nr="125"/>
    <gatha type="1"> Na  bhaje pāpake mitte,</gatha>
    <gatha type="2">Na bhaje purisādhame;</gatha>
    <gatha type="3">Bhajetha mittte kalyāṇe,</gatha>
    <gatha type="last">Bhajetha purisuttame.</gatha>
    <hangnum nr="126"/>
    <gatha type="1"> Anavajjaṃ  mukhamboja,</gatha>
    <gatha type="2">Manavajjā ca bhāratī;</gatha>
    <gatha type="3">Alaṅkatāva sobhante,</gatha>
    <gatha type="last">Kiṃsu te niralaṅkatā.</gatha>
    <hangnum nr="127"/>
    <gatha type="1"> Na  hi vaṇṇena sampannā,</gatha>
    <gatha type="2">Mañjukā piya-dassinā;</gatha>
    <gatha type="3">Kharā vācā piyā hoti,</gatha>
    <gatha type="last">Asmiṃ loke paramhi ca.</gatha>
    <hangnum nr="128"/>
    <gatha type="1"> Nanu  passasimaṃ kāḷiṃ,</gatha>
    <gatha type="2">Dubbaṇṇaṃ tilakāhataṃ;</gatha>
    <gatha type="3">Kolilaṃ saṇha-vācena,</gatha>
    <gatha type="last">Bahūnaṃ pāṇinaṃ piyaṃ.</gatha>
    <hangnum nr="129"/>
    <gatha type="1"> Tasmā  sakhila-vācāya,</gatha>
    <gatha type="2">Manta-bhāṇī anuddhato;</gatha>
    <gatha type="3">Atthaṃ dhammañca dīpeti,</gatha>
    <gatha type="last">Madhuraṃ tassa bhāsitaṃ.</gatha>
    <hangnum nr="130"/>
    <gatha type="1"> Tameva  vācaṃ bhāseyya,</gatha>
    <gatha type="2">Yā sattānaṃ na tāpaye;</gatha>
    <gatha type="3">Pare ca na vihiṃseyya,</gatha>
    <gatha type="last">Sā ve vācā subhāsitā.</gatha>
    <hangnum nr="131"/>
    <gatha type="1"> Piyaṃ  vācaṃva bhāseyya,</gatha>
    <gatha type="2">Yā vācā paṭinanditā;</gatha>
    <gatha type="3">Yaṃ anādāya pāpāni;</gatha>
    <gatha type="last">Paresaṃ bhāsate piyaṃ.</gatha>
    <hangnum nr="132"/>
    <gatha type="1"> Saccaṃ  ve amatā vācā,</gatha>
    <gatha type="2">Esa dhammo sanantano;</gatha>
    <gatha type="3">Sacce atthe ca dhamme ca,</gatha>
    <gatha type="last">Āhu santo patiṭṭhitā.</gatha>
    <hangnum nr="133"/>
    <gatha type="1"> Subhāsitañca  dhammañca,</gatha>
    <gatha type="2">Piyañca saccameva ca;</gatha>
    <gatha type="3">Catu-aṅgehi sampannaṃ,</gatha>
    <gatha type="last">Vācaṃ bhāseyya paṇḍito.</gatha>
    <hangnum nr="134"/>
    <gatha type="1"> Manāpameva  bhāseyya,</gatha>
    <gatha type="2">Nāmanāpaṃ kudācanaṃ;</gatha>
    <gatha type="3">Manāpaṃ bhāsamānassa,</gatha>
    <gatha type="last">Siddhaṃ piyosadhaṃ bhave.</gatha>
    <hangnum nr="135"/>
    <gatha type="1"> Yaṃ  vadeyya taṃ kareyya,</gatha>
    <gatha type="2">Yaṃ na vade na taṃ kare;</gatha>
    <gatha type="3">A-karontaṃ bhāsamānaṃ,</gatha>
    <gatha type="last">Parijānanti paṇḍitā.</gatha>
    <hangnum nr="136"/>
    <gatha type="1"> Rahovādaṃ  na bhāseyya,</gatha>
    <gatha type="2">Na sammukhā khiṇaṃ bhaṇe;</gatha>
    <gatha type="3">A-taramānova bhaṇeyya,</gatha>
    <gatha type="last">Taramānova no bhaṇe.</gatha>
    <hangnum nr="137"/>
    <gatha type="1"> Māvoca  pharusaṃ kiñci,</gatha>
    <gatha type="2">Vuttā paṭivadeyyuṃ taṃ;</gatha>
    <gatha type="3">Dukkhā hi sārambhakathā,</gatha>
    <gatha type="last">Paṭidaṇḍā phuseyyuṃ taṃ.</gatha>
    <hangnum nr="138"/>
    <gatha type="1"> Saka-yuttaṃ  kare kammaṃ,</gatha>
    <gatha type="2">Saka-yuttaṃ vaciṃ bhaṇe;</gatha>
    <gatha type="3">A-yuttake dhanaṃ naṭṭhaṃ,</gatha>
    <gatha type="last">A-yutte jīvitaṃ khaye.</gatha>
    <hangnum nr="139"/>
    <gatha type="1"> Ye  vuḍḍhamapacāyanti,</gatha>
    <gatha type="2">Narā dhammassa dhakāvidā;</gatha>
    <gatha type="3">Diṭṭhe dhammeva pāsaṃsā,</gatha>
    <gatha type="last">Samparāye ca suggatiṃ.</gatha>
    <hangnum nr="140"/>
    <gatha type="1"> Porī-kathaṃ-va  bhāseyya,</gatha>
    <gatha type="2">Yuttā kathā hi pūrino;</gatha>
    <gatha type="3">Bhāti-mattañca bhātāti,</gatha>
    <gatha type="last">Pitu-mattaṃ pitā iti.</gatha>
    <hangnum nr="141"/>
    <gatha type="1"> Dānañca  piya-vajjañca,</gatha>
    <gatha type="2">Attha-cariyā ca yā idha;</gatha>
    <gatha type="3">Samānattatā dhammesa,</gatha>
    <gatha type="last">Tattha tattha yathārahaṃ.</gatha>
    <hangnum nr="142"/>
    <gatha type="1"> Sakiṃ  vadanti rājāno,</gatha>
    <gatha type="2">Sakiṃṃ samaṇa-brāhmaṇā;</gatha>
    <gatha type="3">Sakiṃva purisā loke,</gatha>
    <gatha type="last">Esadhammo sanantano.</gatha>
    <hangnum nr="143"/>
    <gatha type="1"> Eka-vācaṃva  dvevācaṃ,</gatha>
    <gatha type="2">Bhaṇeyya anukampako;</gatha>
    <gatha type="3">Taduttari na bhāseyya,</gatha>
    <gatha type="last">Dāsovayyassa santike.</gatha>
    <hangnum nr="144"/>
    <gatha type="1"> Tasseva  tena pāpiyo,</gatha>
    <gatha type="2">Yo kuddhaṃ paṭikujjhatti;</gatha>
    <gatha type="3">Kuddhaṃ a-paṭikujjhanto,</gatha>
    <gatha type="last">Saṅgāmaṃ jeti dujjayaṃ.</gatha>
    <hangnum nr="145"/>
    <gatha type="1"> Ubhinnamatthaṃ  carati,</gatha>
    <gatha type="2">Attano ca parassa ca;</gatha>
    <gatha type="3">Paraṃ saṃkupitaṃ ñatvā,</gatha>
    <gatha type="last">Yo sato upasammati.</gatha>
    <gatha type="1">Attānaṃ  rakkhanto paraṃ rakkhati,</gatha>
    <gatha type="last">Paraṃ rakkhanto attānaṃ rakkhati.</gatha>
    <hangnum nr="146"/>
    <gatha type="1"> Sīla-samādhi-paññānaṃ ,</gatha>
    <gatha type="2">Khantī padhāna-kāraṇaṃ;</gatha>
    <gatha type="3">Sabbepi kusalā dhammā,</gatha>
    <gatha type="last">Khantyāyattāva vaḍḍhare.</gatha>
    <hangnum nr="147"/>
    <gatha type="1"> Khamā-khagga-karetassa ,</gatha>
    <gatha type="2">Dujjano kiṃ karissati;</gatha>
    <gatha type="3">A-tiṇe patito vahni,</gatha>
    <gatha type="last">Sayamevūpasammati.</gatha>
    <hangnum nr="148"/>
    <gatha type="1"> Sussusā  savaṇañceva,</gatha>
    <gatha type="2">Gahaṇaṃ dhāraṇaṃ tathā;</gatha>
    <gatha type="3">Uhāpohatthaviññāṇaṃ,</gatha>
    <gatha type="last">Tatva-ññāṇañcadhīguṇaṃ.</gatha>
    <hangnum nr="149"/>
    <gatha type="1"> Yassete  caturo dhammā,</gatha>
    <gatha type="2">Atthi posesu paṇḍita;</gatha>
    <gatha type="3">Saccaṃ dhammo dhīti cāgo,</gatha>
    <gatha type="last">Diṭṭhaṃ so ativattati.</gatha>
    <hangnum nr="150"/>
    <gatha type="1"> Vejjo  purohito mantī,</gatha>
    <gatha type="2">Vedaññotra catutthako;</gatha>
    <gatha type="3">Pabhāta-kāle daṭṭhabbā,</gatha>
    <gatha type="last">Niccaṃ sva-sīrimicchatā.</gatha>
    <hangnum nr="151"/>
    <gatha type="1"> Mittānaṃ  santikaṃ gacche,</gatha>
    <gatha type="2">Kāle na rattiyaṃ kisaṃ;</gatha>
    <gatha type="3">Ce bahuṃ bhijje cinitvā,</gatha>
    <gatha type="last">Taṃ mittesu samākare.</gatha>
    <hangnum nr="152"/>
    <gatha type="1"> Na  paresaṃ vilomāni,</gatha>
    <gatha type="2">Na paresaṃ katākataṃ;</gatha>
    <gatha type="3">Attanova avekkheyya,</gatha>
    <gatha type="last">Katāni a-katāni ca.</gatha>
    <hangnum nr="153"/>
    <gatha type="1"> Desa-jāti-pubbe-carā ,</gatha>
    <gatha type="2">Anu-carā jano kare;</gatha>
    <gatha type="3">Paresaṃ vedhakaṃ māyaṃ,</gatha>
    <gatha type="last">Taṃ jānitvā sakhaṃ kare.</gatha>
    <hangnum nr="154"/>
    <gatha type="1"> Parittaṃ  dārumāruyha,</gatha>
    <gatha type="2">Yathā sīde mahaṇṇave;</gatha>
    <gatha type="3">Evaṃ kusītamāgamma,</gatha>
    <gatha type="2">Sādhu-jīvīpi sīdati;</gatha>
    <gatha type="3">Tasmā taṃ parivajjeyya,</gatha>
    <gatha type="last">Kusītaṃ hīna-vīriyaṃ.</gatha>
    <hangnum nr="155"/>
    <gatha type="1"> Alasañca  pamādo ca,</gatha>
    <gatha type="2">Anuṭṭhānaṃ a-saṃyamo;</gatha>
    <gatha type="3">Niddā tandi ca te chidde,</gatha>
    <gatha type="last">Sabbaso taṃ vivajjaye.</gatha>
    <hangnum nr="156"/>
    <gatha type="1"> Cajeyya  dummittaṃ bālaṃ,</gatha>
    <gatha type="2">Āsīvisaṃva māṇavo;</gatha>
    <gatha type="3">Bhañjeyya pāpakaṃ kammaṃ,</gatha>
    <gatha type="last">Naḷāgāraṃva kuñjaro.</gatha>
    <hangnum nr="157"/>
    <gatha type="1"> Na  hi aññañña-cittānaṃ,</gatha>
    <gatha type="2">Itthīnaṃ purisāna vā;</gatha>
    <gatha type="3">Nānāvīkatvā saṃsaggaṃ,</gatha>
    <gatha type="last">Tādisaṃ pica nāsmase.</gatha>
    <hangnum nr="158"/>
    <gatha type="1"> Nāsmase  kata-pāpamhi,</gatha>
    <gatha type="2">Nāsmase alika-vādine;</gatha>
    <gatha type="3">Nāsmate attatthapaññamhi,</gatha>
    <gatha type="last">Atta-santepi nāsmate.</gatha>
    <hangnum nr="159"/>
    <gatha type="1"> Ghatāsanaṃ  kuñjaraṃ kaṇha-sappaṃ,</gatha>
    <gatha type="2">Muddhā-bhisittaṃ pamadā ca sabbā;</gatha>
    <gatha type="3">Ete naro niccasato bhajetha,</gatha>
    <gatha type="last">Tesaṃ have dubbidū sabba-bhāvo.</gatha>
    <hangnum nr="160"/>
    <gatha type="1"> Itthīnaṃ  dujjanāna-ñca,</gatha>
    <gatha type="2">Vissāso no-pa pajjate;</gatha>
    <gatha type="3">Vise siṅgimhi nadiyaṃ,</gatha>
    <gatha type="last">Roge rāja-kulamhi ca.</gatha>
    <hangnum nr="161"/>
    <gatha type="1"> Itthi-dhutto  surā-dhutto,</gatha>
    <gatha type="2">Akkha-dhutto ca yo naro;</gatha>
    <gatha type="3">Laddhaṃ laddhaṃ vināseti,</gatha>
    <gatha type="last">Taṃ parābhavato mukhaṃ.</gatha>
    <hangnum nr="162"/>
    <gatha type="1"> Pāpa-mitto  pāpa-sakho,</gatha>
    <gatha type="2">Pāpa-ācāra gocaro;</gatha>
    <gatha type="3">Asmā lokā paramhā ca,</gatha>
    <gatha type="last">Ubhayā dhaṃsate naro.</gatha>
    <hangnum nr="163"/>
    <gatha type="1"> Maccherena  yasaṃ hataṃ,</gatha>
    <gatha type="2">Kuppanena guṇo hato;</gatha>
    <gatha type="3">Kūṭena nassate saccaṃ,</gatha>
    <gatha type="last">Khuddena dhamma-rakkhanaṃ.</gatha>
    <hangnum nr="164"/>
    <gatha type="1"> Akkha-devī  dhanāni ca,</gatha>
    <gatha type="2">Vināso hoti āpadā;</gatha>
    <gatha type="3">Ṭhiti hatā pamādo ca,</gatha>
    <gatha type="last">Dvijaṃ bhikkhuñca nassati.</gatha>
    <hangnum nr="165"/>
    <gatha type="1"> Pesuññena  kulaṃ hataṃ,</gatha>
    <gatha type="2">Mānena hitamattano;</gatha>
    <gatha type="3">Duccaritena mānuso,</gatha>
    <gatha type="last">Daliddāyādaro hato.</gatha>
    <hangnum nr="166"/>
    <gatha type="1"> A-mānanā  yattha siyā,</gatha>
    <gatha type="2">Santānaṃpi vimānanā;</gatha>
    <gatha type="3">Hīna-sammānanāvāpi,</gatha>
    <gatha type="last">Na tattha vasatiṃ vase.</gatha>
    <hangnum nr="167"/>
    <gatha type="1"> Yatthālaso  ca dakkho ca,</gatha>
    <gatha type="2">Sūro bhīru ca pūjiyā;</gatha>
    <gatha type="3">Na tattha santo vasanti,</gatha>
    <gatha type="last">A-visesa-kare nare.</gatha>
    <hangnum nr="168"/>
    <gatha type="1"> No  ce assa sakā-buddhi,</gatha>
    <gatha type="2">Vinayo vā su-sikkhito;</gatha>
    <gatha type="3">Vane andha-mahiṃsova,</gatha>
    <gatha type="last">Careyya bahuko jano.</gatha>
    <hangnum nr="169"/>
    <gatha type="1"> Phalaṃ  ve kadaliṃ hanti,</gatha>
    <gatha type="2">Phalaṃ veḷuṃ phalaṃ naḷaṃ;</gatha>
    <gatha type="3">Sakkāro kā-purisaṃ hanti,</gatha>
    <gatha type="last">Gabbho assatariṃ yathā.</gatha>
    <hangnum nr="170"/>
    <gatha type="1"> Vajjañca vajjato ñatvā,</gatha>
    <gatha type="2">A-vajjañca a-vajjato;</gatha>
    <gatha type="3">Sammādiṭṭhi-samādānā,</gatha>
    <gatha type="last">Sattā gacchantti suggatiṃ.</gatha>
  </text>
</tree>
