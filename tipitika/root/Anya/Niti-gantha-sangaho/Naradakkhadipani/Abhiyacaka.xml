<?xml version='1.0' encoding='UTF-8'?>
<tree text="Abhiy&#x101;caka" target="text">
  <text>
    <hangnum nr="4"/>
    <gatha type="1"> Dhamma-saṅghaṃ  vanditvāna,</gatha>
    <gatha type="2">Sabba-lokassa nāyakaṃ;</gatha>
    <gatha type="3">Yācito tikakrapa-therena,</gatha>
    <gatha type="last">Māṇavena ca dhīmatā.</gatha>
    <hangnum nr="5"/>
    <gatha type="1"> Uttānameva saṅkhepaṃ,</gatha>
    <gatha type="2">Nānā-sattha-sudhāritaṃ;</gatha>
    <gatha type="3">Nara-dakkhaṃ likhissami,</gatha>
    <gatha type="last">Passantu dhīra-māmakā.</gatha>
    <hangnum nr="6"/>
    <gatha type="1"> Kosajjaṃ  bhayato disvā,</gatha>
    <gatha type="2">Vīriyañjāpi khemato;</gatha>
    <gatha type="3">Āraddhavīriyā hotha;</gatha>
    <gatha type="last">Esā buddhānusāsanī.</gatha>
    <hangnum nr="7"/>
    <gatha type="1"> Vīriyavā  kho bhikkhave ariyasāvako,</gatha>
    <gatha type="2">Akusalaṃ pajahati, kusalaṃ bhāveti;</gatha>
    <gatha type="3">Sāvajjaṃ pajahati, anavajjaṃ bhāveti,</gatha>
    <gatha type="last">Suddhamattānaṃ pariharatīti.</gatha>
    <gatha type="1">Vīriyavato  kiṃ nāma kammaṃ na sijjhati;</gatha>
    <gatha type="2">Purisakāro  nāma na nassati,</gatha>
    <gatha type="last">Sukhe patiṭṭhāpetīti jānāmi.</gatha>
    <hangnum nr="8"/>
    <gatha type="1"> Yathā  khittaṃ nabhe leḍḍu,</gatha>
    <gatha type="2">Dhuvaṃ patati bhūmiyaṃ;</gatha>
    <gatha type="3">Tatheva buddha-seṭṭhānaṃ,</gatha>
    <gatha type="last">Vacanaṃ dhuva-sassataṃ.</gatha>
    <hangnum nr="9"/>
    <gatha type="1"> A-dvejjhavacanā  buddhā,</gatha>
    <gatha type="last">A-moghavacanā jinā.</gatha>
    <hangnum nr="10"/>
    <gatha type="1"> Sussusā  labhate paññaṃ,</gatha>
    <gatha type="2">Uṭṭhātā vindate dhanaṃ;</gatha>
    <gatha type="3">Tasmā pāḷiṃ guruṃ katvā,</gatha>
    <gatha type="last">Imaṃ passāhi sobhaṇaṃ.</gatha>
    <hangnum nr="11"/>
    <gatha type="1"> Sussusā  suta-buddhinī,</gatha>
    <gatha type="2">Sutaṃ paññāya vaḍḍhanaṃ;</gatha>
    <gatha type="3">Paññāya atthaṃ jānāti,</gatha>
    <gatha type="last">Ñāto attho sukhāvaho.</gatha>
    <hangnum nr="12"/>
    <gatha type="1"> Satataṃjjhāyanaṃ  vāda,</gatha>
    <gatha type="2">Para-tantavalokanaṃ;</gatha>
    <gatha type="3">Sabbijjācera-sevāca,</gatha>
    <gatha type="last">Buddhi-mati-karo guṇo.</gatha>
    <hangnum nr="13"/>
    <gatha type="1"> Ati-dīghova  nīgho hi,</gatha>
    <gatha type="2">Kusīto hīna-vīriyo;</gatha>
    <gatha type="3">Tasmā vīriyaṃ katvāna,</gatha>
    <gatha type="last">Vijjaṃ esantu sādhavo.</gatha>
    <hangnum nr="14"/>
    <gatha type="1"> Suporiso  tāva sippaṃ,</gatha>
    <gatha type="2">Uggaṇheyya paraṃ dhanaṃ;</gatha>
    <gatha type="3">Gaveseyya tato mantaṃ,</gatha>
    <gatha type="last">Katheyya sacca-bhāsitaṃ.</gatha>
    <hangnum nr="15"/>
    <gatha type="1"> Pathamaṃ  na parājaye sippaṃ,</gatha>
    <gatha type="2">Dutīyaṃ na parājaye dhanaṃ;</gatha>
    <gatha type="3">Tatīyaṃ na parājaye dhanaṃ,</gatha>
    <gatha type="last">Catutthamatthaṃ kiṃ karissati.</gatha>
    <hangnum nr="16"/>
    <gatha type="1"> Sobhanti  a-milātāni,</gatha>
    <gatha type="2">Pupphāniva pilandhituṃ;</gatha>
    <gatha type="3">Tathā sobhanti dārakā,</gatha>
    <gatha type="last">Yobbaneyeva sikkhituṃ.</gatha>
    <hangnum nr="17"/>
    <gatha type="1"> Tasmā  have guṇādhāraṃ,</gatha>
    <gatha type="2">Paññā-vaḍḍhanamuttamaṃ;</gatha>
    <gatha type="3">Sikkheyya matimā poso,</gatha>
    <gatha type="last">Patthento hitamattano.</gatha>
    <hangnum nr="18"/>
    <gatha type="1"> Alaṃ  vāyamituṃ sippe,</gatha>
    <gatha type="2">Attha-kāmena jantunā;</gatha>
    <gatha type="3">Kataṃ vijaññā vijjādi,</gatha>
    <gatha type="last">Vayo te mā upajjhagā.</gatha>
    <hangnum nr="19"/>
    <gatha type="1"> Vijjaṃ  sikkhe, care sīlaṃ,</gatha>
    <gatha type="2">Dhīrena saha saṃvase;</gatha>
    <gatha type="3">Dhanācaye, kare kammaṃ,</gatha>
    <gatha type="last">Piyaṃ vācañca saṃvade.</gatha>
    <hangnum nr="20"/>
    <gatha type="1"> Na  tveva supituṃ hoti,</gatha>
    <gatha type="2">Ratti nakkhatta-mālinī;</gatha>
    <gatha type="3">Paṭijaggitumevesā,</gatha>
    <gatha type="last">Ratti hoti vijānataṃ.</gatha>
    <hangnum nr="21"/>
    <gatha type="1"> Uṭṭhāhatha  nisīdatha,</gatha>
    <gatha type="2">Ko attho supitena vo;</gatha>
    <gatha type="3">Sādhu kho sippa-vijjāhvā,</gatha>
    <gatha type="last">Vijjaṃ sikkhatha santataṃ.</gatha>
    <hangnum nr="22"/>
    <gatha type="1"> Ārabbhatha  sadā puttā,</gatha>
    <gatha type="2">Bahussutaṃ gavesituṃ;</gatha>
    <gatha type="3">Yasmā loke sippavantā,</gatha>
    <gatha type="last">Sabbā-disāsu pākaṭā.</gatha>
    <hangnum nr="23"/>
    <gatha type="1"> Sakyarūpaṃ  pure santaṃ,</gatha>
    <gatha type="2">Mayā sippaṃ na sikkhitaṃ;</gatha>
    <gatha type="3">Kicchā vutti a-sippassa,</gatha>
    <gatha type="last">Iti pacchā nutappati.</gatha>
    <hangnum nr="24"/>
    <gatha type="1"> Lokatthaṃ  loka-kammantaṃ,</gatha>
    <gatha type="2">Icchanto pariyesituṃ;</gatha>
    <gatha type="3">Niccameva vīriyañca,</gatha>
    <gatha type="last">Atthaṃ mantañja cintaye.</gatha>
    <hangnum nr="25"/>
    <gatha type="1"> Dhanavā  guṇavā loke,</gatha>
    <gatha type="2">Sabbā-disāya pākaṭo;</gatha>
    <gatha type="3">Sīlavā paññavā macco,</gatha>
    <gatha type="last">Sabba-lokehi pūjito.</gatha>
    <hangnum nr="26"/>
    <gatha type="1"> Sajīvati  yaso yassa,</gatha>
    <gatha type="2">Kitti yassa sajīvati;</gatha>
    <gatha type="3">Yasa-kitti vihīnassa,</gatha>
    <gatha type="last">Jīvantopi matopamā.</gatha>
    <hangnum nr="27"/>
    <gatha type="1"> Saddhīdha  vittaṃ purisassa seṭṭhaṃ,</gatha>
    <gatha type="2">Dhammo suciṇṇo sukhamāvahāti;</gatha>
    <gatha type="3">Saccaṃ have sādutaraṃ rasānaṃ,</gatha>
    <gatha type="last">Paññājīviṃ jīvitamāhu seṭṭhanti.</gatha>
    <hangnum nr="28"/>
    <gatha type="1"> Satimato  sadā bhaddaṃ,</gatha>
    <gatha type="2">Satimā sukhamedhati;</gatha>
    <gatha type="3">Satimato suve seyyo,</gatha>
    <gatha type="last">Verā ca parimuccati.</gatha>
    <hangnum nr="29"/>
    <gatha type="1"> Mā  vo khaṇaṃ virādhetha,</gatha>
    <gatha type="2">Khaṇātītā hi socare;</gatha>
    <gatha type="3">Sadatthe vāyameyyātha,</gatha>
    <gatha type="last">Khaṇo vo paṭipādito.</gatha>
    <hangnum nr="30"/>
    <gatha type="1"> Yathicchitaṃ  na pappoti,</gatha>
    <gatha type="2">A-phiyo nāvikoṇṇave;</gatha>
    <gatha type="3">Tathevāvīriyopettha,</gatha>
    <gatha type="last">Tasmārabheyya sāsanaṃ.</gatha>
    <hangnum nr="31"/>
    <gatha type="1"> Vāyametheva  puriso,</gatha>
    <gatha type="2">Yāva atthassa nipphadā;</gatha>
    <gatha type="3">Nipphannasobhaṇo attho,</gatha>
    <gatha type="last">Khantā bhiyyo na vijjati.</gatha>
    <hangnum nr="32"/>
    <gatha type="1"> Sameva  ñāṇa-vāyāme,</gatha>
    <gatha type="2">Sukhāvaho su-maṅgalo;</gatha>
    <gatha type="3">Ñunedhike tathā no hi,</gatha>
    <gatha type="last">Dvayena sādhu sampadā.</gatha>
    <hangnum nr="33"/>
    <gatha type="1"> Kāya-kammāni  sijjhanti,</gatha>
    <gatha type="2">Vacī-kammāni vīriyaṃ;</gatha>
    <gatha type="3">Na hi kiccāni cintāhi,</gatha>
    <gatha type="last">Kareyyāthīdha vāyamaṃ.</gatha>
    <hangnum nr="34"/>
    <gatha type="1"> Paṭikacceva  kareyya,</gatha>
    <gatha type="2">Taṃ jaññā hitamattano;</gatha>
    <gatha type="3">Na sākaṭikacintāya,</gatha>
    <gatha type="last">Mandā dhīro parakkame.</gatha>
    <hangnum nr="35"/>
    <gatha type="1"> Thirena  saka-kammena,</gatha>
    <gatha type="2">Vaḍḍhatiyeva saṃ phalaṃ;</gatha>
    <gatha type="3">A-thirena alasena,</gatha>
    <gatha type="last">Kara-kammaṃ phalañca no.</gatha>
    <hangnum nr="36"/>
    <gatha type="1"> Āsīsetheva  puriso,</gatha>
    <gatha type="2">Na nibbindeyya paṇḍito;</gatha>
    <gatha type="3">Passāmi vohaṃ attānaṃ,</gatha>
    <gatha type="last">Yathā icchiṃ tathā ahu.</gatha>
    <hangnum nr="37"/>
    <gatha type="1"> Aṇaṇo  ñātīnaṃ hoti,</gatha>
    <gatha type="2">Devānaṃ pitunañca so;</gatha>
    <gatha type="3">Karaṃ purisa-kiccāni,</gatha>
    <gatha type="last">Na ca pacchānutappati.</gatha>
    <hangnum nr="38"/>
    <gatha type="1"> Hiyyoti  hiyyati poso,</gatha>
    <gatha type="2">Karissāmi pareti yo;</gatha>
    <gatha type="3">Ajja kattabba kammaṃ sve,</gatha>
    <gatha type="last">So tato parihāyati.</gatha>
    <hangnum nr="39"/>
    <gatha type="1"> So  a-ppamatto a-kuddho,</gatha>
    <gatha type="2">Tāta kiccāni kāraya;</gatha>
    <gatha type="3">Vāyāmassu sa-kiccesu,</gatha>
    <gatha type="last">Nālaso vindate sukhaṃ.</gatha>
    <hangnum nr="40"/>
    <gatha type="1"> Hīna-jaccopi  ce hoti,</gatha>
    <gatha type="2">Uṭṭhātā dhitimā naro;</gatha>
    <gatha type="3">Ācāra-sīla-sampanno,</gatha>
    <gatha type="last">Nise aggīva bhāsati.</gatha>
    <hangnum nr="41"/>
    <gatha type="1"> Yo  pubbe karaṇīyāni,</gatha>
    <gatha type="2">Pacchā so kātumicchati;</gatha>
    <gatha type="3">Varuṇakaṭṭhabhañjova,</gatha>
    <gatha type="last">Sa pacchā anutappati.</gatha>
    <hangnum nr="42"/>
    <gatha type="1"> Uṭṭhānakālamhi  anuṭṭhahāno,</gatha>
    <gatha type="2">Yuvā balī ālasiyaṃ upeto;</gatha>
    <gatha type="3">A-puṇṇasaṅkappamano kusīto,</gatha>
    <gatha type="last">Paññāya maggaṃ alaso na vindati.</gatha>
    <hangnum nr="43"/>
    <gatha type="1"> Dummedho  puriso loke,</gatha>
    <gatha type="2">Kusīto hīna-vīriyo;</gatha>
    <gatha type="3">Appassuto anācāro,</gatha>
    <gatha type="last">Parihāyati vuḍḍhiyā.</gatha>
    <hangnum nr="44"/>
    <gatha type="1"> Appassutāyaṃ  puriso,</gatha>
    <gatha type="2">Balībaddova jīrati;</gatha>
    <gatha type="3">Maṃsāni tassa vaḍḍhanti,</gatha>
    <gatha type="last">Paññā tassa na vaḍḍhati.</gatha>
    <hangnum nr="45"/>
    <gatha type="1"> Yassa  manussa-bhūtassa,</gatha>
    <gatha type="2">Natthi bhogā ca sippakaṃ;</gatha>
    <gatha type="3">Kiṃphalaṃ tassa mānussaṃ,</gatha>
    <gatha type="last">Dvipādaṭṭho hi so migo.</gatha>
    <hangnum nr="46"/>
    <gatha type="1"> Yo  ca vassasataṃ jīve,</gatha>
    <gatha type="2">Kusīto hīna-vīriyo;</gatha>
    <gatha type="3">Ekāhaṃ jīvitaṃ seyyo,</gatha>
    <gatha type="last">Vīriyārabbhato daḷaṃ.</gatha>
    <hangnum nr="47"/>
    <gatha type="1"> Yo  ca dhamma-vibhaṅgaññū,</gatha>
    <gatha type="2">Kāluṭṭhāyī a-tandito;</gatha>
    <gatha type="3">Anuṭṭhahati kālena,</gatha>
    <gatha type="last">Phalaṃ tassa samijjhati.</gatha>
    <hangnum nr="48"/>
    <gatha type="1"> A-caritvā  brahmacariyaṃ,</gatha>
    <gatha type="2">A-laddhā yobbane dhanaṃ;</gatha>
    <gatha type="3">Jiṇṇakoñcāva jhāyanti,</gatha>
    <gatha type="last">Khīṇamaccheva pallale.</gatha>
    <hangnum nr="49"/>
    <gatha type="1"> A-caritvā  brahmacariyaṃ,</gatha>
    <gatha type="2">A-laddhā yobbane dhanaṃ;</gatha>
    <gatha type="3">Sentti cāpātikhīṇāva,</gatha>
    <gatha type="last">Purāṇāni anutthunaṃ.</gatha>
    <hangnum nr="50"/>
    <gatha type="1"> Appakenāpi  medhāvī,</gatha>
    <gatha type="2">Pābhatena vicakkhaṇo;</gatha>
    <gatha type="3">Samuṭṭhāpeti attānaṃ,</gatha>
    <gatha type="last">Aṇuṃ aggiṃva sandhamaṃ.</gatha>
    <hangnum nr="51"/>
    <gatha type="1"> Vāyāmetheva  puriso,</gatha>
    <gatha type="2">Na nibbindeyya paṇḍito;</gatha>
    <gatha type="3">Vāyāmassa phalaṃ passa,</gatha>
    <gatha type="last">Bhuttā ambā anītihaṃ.</gatha>
    <hangnum nr="52"/>
    <gatha type="1"> Anuṭṭhahaṃ  a-vāyāmaṃ,</gatha>
    <gatha type="2">Sukhaṃ yatrādhi gacchati;</gatha>
    <gatha type="3">Suvira tattha gacchāhi,</gatha>
    <gatha type="last">Mañca tattheva pāpaya.</gatha>
    <hangnum nr="53"/>
    <gatha type="1"> Yatthālaso  anuṭṭhātā,</gatha>
    <gatha type="2">Accantaṃ sukhamedhati;</gatha>
    <gatha type="3">Suvira tattha gacchāhi,</gatha>
    <gatha type="last">Mañca ttattheva pāpaya.</gatha>
    <hangnum nr="54"/>
    <gatha type="1"> Adhippāya-phalaṃ  loke,</gatha>
    <gatha type="2">Dhītimanttassa sijjhati;</gatha>
    <gatha type="3">Vīriyameva kattabbaṃ,</gatha>
    <gatha type="last">Etaṃ buddhehi vaṇṇitaṃ.</gatha>
  </text>
</tree>
