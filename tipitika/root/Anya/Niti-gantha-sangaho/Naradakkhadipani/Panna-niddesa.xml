<?xml version='1.0' encoding='UTF-8'?>
<tree text="Pa&#xF1;&#xF1;&#x101;-niddesa" target="text">
  <text>
    <hangnum nr="55"/>
    <gatha type="1"> Paññaṃ  pathamamesehi,</gatha>
    <gatha type="2">Paññā-balaṃ bahuttamaṃ;</gatha>
    <gatha type="3">Kula-putta balaṃ paññā,</gatha>
    <gatha type="last">Kiṃhināma na sādhyati.</gatha>
    <hangnum nr="56"/>
    <gatha type="1"> Aneka-saṃsayucchedi ,</gatha>
    <gatha type="2">Parokkhatthassa dassakaṃ;</gatha>
    <gatha type="3">Sabbassa locanaṃ satthaṃ,</gatha>
    <gatha type="last">Yassa natthyandhameva so.</gatha>
    <hangnum nr="57"/>
    <gatha type="1"> Paññā  sutaṃ vinicchindi,</gatha>
    <gatha type="2">Kitti-siloka-vaḍḍhanī;</gatha>
    <gatha type="3">Paññāsahito naro idha,</gatha>
    <gatha type="last">Api sukhānivindati.</gatha>
    <hangnum nr="58"/>
    <gatha type="1"> Sabbaññubuddha-pacceka ,</gatha>
    <gatha type="2">Catusacca-sutā iti;</gatha>
    <gatha type="3">Catu-buddhesu ekova,</gatha>
    <gatha type="last">Bahussuto naro bhave.</gatha>
    <hangnum nr="59"/>
    <gatha type="1"> Lekhacheko  vācacheko,</gatha>
    <gatha type="2">Ganthacheko suvācako;</gatha>
    <gatha type="3">Vidhāyakacheko sūro,</gatha>
    <gatha type="last">Niddukkhova sakammani.</gatha>
    <hangnum nr="60"/>
    <gatha type="1"> Paññā  hi seṭṭhā kusalā vadanti,</gatha>
    <gatha type="2">Nakkhatta-rājāriva tārakānaṃ;</gatha>
    <gatha type="3">Sīlaṃ sirīcāpi satañca dhammo,</gatha>
    <gatha type="last">Anvāyikā paññāvato bhavanti.</gatha>
    <hangnum nr="61"/>
    <gatha type="1"> Sevetha  buddhe nipuṇe bahussutte,</gatha>
    <gatha type="2">Uggāhako ca paripucchako;</gatha>
    <gatha type="3">Suṇeyya sakkaccaṃ subhāsitāni,</gatha>
    <gatha type="last">Evaṃ karo paññavā hoti macco.</gatha>
    <hangnum nr="62"/>
    <gatha type="1"> Vayena  yasa-pucchāhi,</gatha>
    <gatha type="2">Tiṭṭha-vāsena yoniso;</gatha>
    <gatha type="3">Sākacchā snehasaṃsevā,</gatha>
    <gatha type="last">Patirūpa-vāsenaca.</gatha>
    <hangnum nr="63"/>
    <gatha type="1"> Etāni aṭṭhaṭhānāni,</gatha>
    <gatha type="2">Buddhi-visada-kāraṇā;</gatha>
    <gatha type="3">Yesaṃ etāni sambhonti,</gatha>
    <gatha type="last">Tesaṃ buddhi pabhijjati.</gatha>
    <paragraph nr="64"> Cattārome  bhikkhave dhammā paññāvuddhiyā saṃvattanti. Katame cattāro. Sappurisasaṃsevo saddhammasavanaṃ yoniso manasikāro dhammānudhamma-paṭipatti. Ime kho bhikkhave cattāro dhammā paññā-vuddhiyā saṃvattantītti.</paragraph>
    <hangnum nr="65"/>
    <gatha type="1"> Cakkhupasāda-sampanno ,</gatha>
    <gatha type="2">Acchimantañca passati;</gatha>
    <gatha type="3">Andhaṃ kāṇaṃ su-passantaṃ,</gatha>
    <gatha type="last">Andho sabbaṃ na passati.</gatha>
    <hangnum nr="66"/>
    <gatha type="1"> Passatti  passo passantaṃ,</gatha>
    <gatha type="2">A-passantañca passati;</gatha>
    <gatha type="3">A-passanto a-passantaṃ,</gatha>
    <gatha type="last">Passantañca na passati.</gatha>
    <hangnum nr="67"/>
    <gatha type="1"> Pākaṭaṃ  a-paṭicchannaṃ,</gatha>
    <gatha type="2">Rūpaṃ pasāda-cakkhunā;</gatha>
    <gatha type="3">Nāññaṃ passatti sabbaṃpi,</gatha>
    <gatha type="last">Tathato ñāṇa-cakkhunā.</gatha>
    <hangnum nr="68"/>
    <gatha type="1"> Sujanāsujanā  sabbe,</gatha>
    <gatha type="2">Guṇenāpi vivekino;</gatha>
    <gatha type="3">Vivekaṃ na samāyanti,</gatha>
    <gatha type="last">A-vivekījanantike.</gatha>
    <hangnum nr="69"/>
    <gatha type="1"> Yo  ca uppatitaṃ atthaṃ,</gatha>
    <gatha type="2">Na khippamanubujjhati;</gatha>
    <gatha type="3">A-mittavasamanveti,</gatha>
    <gatha type="last">Pacchā ca anutappati.</gatha>
    <hangnum nr="70"/>
    <gatha type="1"> Evaṃ  mahiddhikā paññā,</gatha>
    <gatha type="2">Nipuṇā sādhucintinī;</gatha>
    <gatha type="3">Diṭṭhadhamma-hitatthāya,</gatha>
    <gatha type="last">Samparāya-sukhāya vā.</gatha>
    <hangnum nr="71"/>
    <gatha type="1"> Taṃ  balānaṃ balaṃ seṭṭha,</gatha>
    <gatha type="2">Agga paññābalaṃ balaṃ;</gatha>
    <gatha type="3">Paññābalenupatthaddho,</gatha>
    <gatha type="last">Etthaṃ vindati paṇḍitto.</gatha>
    <hangnum nr="72"/>
    <gatha type="1"> Yena  ñāṇena bujjhanti,</gatha>
    <gatha type="2">Ariyā kata-kiccataṃ;</gatha>
    <gatha type="3">Taṃ ñāṇa-ratanaṃ laddhaṃ,</gatha>
    <gatha type="last">Vāyāmetha jinorasā.</gatha>
    <hangnum nr="73"/>
    <gatha type="1"> Paññāratanamālassa ,</gatha>
    <gatha type="2">Na ciraṃ vattate bhavo;</gatha>
    <gatha type="3">Khippaṃ dasseti amataṃ,</gatha>
    <gatha type="last">Na ca so rocate bhave.</gatha>
    <hangnum nr="74"/>
    <gatha type="1"> Pamādamanuyuñjanti ,</gatha>
    <gatha type="2">Bālā dummedhino janā;</gatha>
    <gatha type="3">Appamādañca medhāvī,</gatha>
    <gatha type="last">Dhanaṃ seṭṭhaṃva rakkhati.</gatha>
    <hangnum nr="75"/>
    <gatha type="1"> Dhana-puñña-dhī-lābhena ,</gatha>
    <gatha type="2">Kālaṃ khiyyati paṇḍito;</gatha>
    <gatha type="3">Kīḷanena ca dummedho,</gatha>
    <gatha type="last">Niddāya kalahena vā.</gatha>
    <hangnum nr="76"/>
    <gatha type="1"> Pamādaṃ  appamādena,</gatha>
    <gatha type="2">Yadā nūdati paṇḍito;</gatha>
    <gatha type="3">Paññāpāsāda-māruyha,</gatha>
    <gatha type="2">A-soko sokiniṃ pajaṃ,</gatha>
    <gatha type="3">Pabbataṭṭhova bhūmaṭṭhe,</gatha>
    <gatha type="last">Dhīro bāle avekkhati.</gatha>
    <hangnum nr="77"/>
    <gatha type="1"> Natti  attasamaṃ pemaṃ,</gatha>
    <gatha type="2">Natthi dhaññasamaṃ dhanaṃ;</gatha>
    <gatha type="3">Natthi paññāsamā ābhā,</gatha>
    <gatha type="last">Vuṭṭhi ve paramā sarā.</gatha>
    <hangnum nr="78"/>
    <gatha type="1"> Diṭṭhe  dhamme ca yo attho,</gatha>
    <gatha type="2">Yo cattho samparāyiko;</gatha>
    <gatha type="3">Atthābhisamayā dhīro,</gatha>
    <gatha type="last">Paṇḍitoti pavuccati.</gatha>
    <hangnum nr="79"/>
    <gatha type="1"> Na  tena paṇḍito hoti,</gatha>
    <gatha type="2">Yāvatā bahu bhāsati;</gatha>
    <gatha type="3">Khemī a-verī a-bhayo,</gatha>
    <gatha type="last">Paṇḍitotti pavuccati.</gatha>
    <hangnum nr="80"/>
    <gatha type="1"> Yamhi  saccañca dhammo ca,</gatha>
    <gatha type="2">A-hiṃsā saṃyamo damo;</gatha>
    <gatha type="3">Sa ve vantamalo dhīro,</gatha>
    <gatha type="last">Thero iti pavuccatti.</gatha>
    <hangnum nr="81"/>
    <gatha type="1"> Saka-guṇaṃ  saka-dosaṃ,</gatha>
    <gatha type="2">Yo jānāti sapaṇḍito;</gatha>
    <gatha type="3">Para-guṇaṃ para-dosaṃ,</gatha>
    <gatha type="last">Yo jānāti sapaṇḍito.</gatha>
    <hangnum nr="82"/>
    <gatha type="1"> Sati-vīriya-paññāya ,</gatha>
    <gatha type="2">Yo karoti iriyāpathe;</gatha>
    <gatha type="3">So paṇḍito have bhave,</gatha>
    <gatha type="last">Ubhayattha-pariggaho.</gatha>
    <hangnum nr="83"/>
    <gatha type="1"> Kataññū  vijjā-sampanno,</gatha>
    <gatha type="2">Jātimā dhanavā have;</gatha>
    <gatha type="3">So vicāraṇa-sīlo ca,</gatha>
    <gatha type="last">Niddukkho paṇḍito bhave.</gatha>
    <gatha type="1">Sabbe  kammassakā sattā,</gatha>
    <gatha type="last">Kammaṃ satte vibhajjati.</gatha>
    <hangnum nr="84"/>
    <gatha type="1"> Yo passati paccakkhatthaṃ,</gatha>
    <gatha type="2">Yo ca saṃsāratthaṃ tesu;</gatha>
    <gatha type="3">Pacchimova pūjanīyo,</gatha>
    <gatha type="last">Ubhayattha-sudiṭṭhattā.</gatha>
    <hangnum nr="85"/>
    <gatha type="1"> Appena  anavajjena,</gatha>
    <gatha type="2">Santuṭṭho sulabhena ca;</gatha>
    <gatha type="3">Mattaññū subharo hutvā,</gatha>
    <gatha type="last">Careyya paṇḍito naro.</gatha>
    <hangnum nr="86"/>
    <gatha type="1"> Attānameva  pathamaṃ,</gatha>
    <gatha type="2">Patirūpe nivesaye;</gatha>
    <gatha type="3">Athaññamanusāseyya,</gatha>
    <gatha type="last">Na kilisseyya paṇḍito.</gatha>
    <hangnum nr="87"/>
    <gatha type="1"> Uttama-parisāya  ve,</gatha>
    <gatha type="2">Utttamaṃ vācamuttamo;</gatha>
    <gatha type="3">Bhaṇeyyākhepa-vitthāraṃ,</gatha>
    <gatha type="last">Sā anagghyā lokattaye.</gatha>
    <hangnum nr="88"/>
    <gatha type="1"> Paṇḍitassa  subhāsittaṃ,</gatha>
    <gatha type="2">Paṇḍitova sujāniyā;</gatha>
    <gatha type="3">Dummedho taṃ na jānāti,</gatha>
    <gatha type="last">Dhīro dhīraṃ mamāyati.</gatha>
    <hangnum nr="89"/>
    <gatha type="1"> Yena  kenaci vaṇṇena,</gatha>
    <gatha type="2">Paro labhati rūppanaṃ;</gatha>
    <gatha type="3">Attho vācāya ce hoti,</gatha>
    <gatha type="last">Taṃ na bhāseyya paṇḍito.</gatha>
    <hangnum nr="90"/>
    <gatha type="1"> Bhuñjanatthaṃ  kathanatthaṃ,</gatha>
    <gatha type="2">Mukhaṃ hotītti no vade;</gatha>
    <gatha type="3">Yaṃvā taṃvā mukhāruḷhaṃ,</gatha>
    <gatha type="last">Vacanaṃ paṇḍito naro.</gatha>
    <hangnum nr="91"/>
    <gatha type="1"> Para-sattitto  sa-sattiṃ,</gatha>
    <gatha type="2">Dujjāno hi naro mite;</gatha>
    <gatha type="3">Ce jāne saka-sattiṃca,</gatha>
    <gatha type="last">Kā kathā para-sattiyā.</gatha>
    <hangnum nr="92"/>
    <gatha type="1"> Katta-guṇaṃ  paresaṃ yo,</gatha>
    <gatha type="2">Paṭikaroti paṇḍito;</gatha>
    <gatha type="3">Jānāti so ācikkhati,</gatha>
    <gatha type="last">Na bālo guṇa-māmako.</gatha>
    <hangnum nr="93"/>
    <gatha type="1"> Pabhūtaṃ  neva kātabbaṃ,</gatha>
    <gatha type="2">Bhavissaṃ neva cintaye;</gatha>
    <gatha type="3">Vattamānena kālena,</gatha>
    <gatha type="last">Vicaranti vicakkhaṇā.</gatha>
    <hangnum nr="94"/>
    <gatha type="1"> Dhammesu  sati icchitā,</gatha>
    <gatha type="2">Rasesu loṇamicchitaṃ;</gatha>
    <gatha type="3">Rāja-kiccesu amaccaṃ,</gatha>
    <gatha type="last">Sabba-ṭhānesu paṇḍitaṃ.</gatha>
    <hangnum nr="95"/>
    <gatha type="1"> Khattiyo  seṭṭho jane tasmiṃ,</gatha>
    <gatha type="2">Ye gottapaṭisārino;</gatha>
    <gatha type="3">Vijjā-caraṇa-sampanno,</gatha>
    <gatha type="last">So seṭṭho deva-mānuse.</gatha>
    <hangnum nr="96"/>
    <gatha type="1"> Sambuddho  dvipadaṃ seṭṭho,</gatha>
    <gatha type="2">Ājānīyo catuppadaṃ;</gatha>
    <gatha type="3">Sussusā seṭṭhā bhariyānaṃ,</gatha>
    <gatha type="last">Yo ca puttānamassavo.</gatha>
    <hangnum nr="97"/>
    <gatha type="1"> Sātthako  ca a-sammoho,</gatha>
    <gatha type="2">Sappāyo gocaro tathā;</gatha>
    <gatha type="3">Cattārimāni sikkheyyuṃ,</gatha>
    <gatha type="last">Sampajaññābhivaḍḍhakā.</gatha>
    <hangnum nr="98"/>
    <gatha type="1"> Paññañca  kho a-sussusaṃ,</gatha>
    <gatha type="2">Na koci adhigacchati;</gatha>
    <gatha type="3">Bahussutaṃ anāgamma,</gatha>
    <gatha type="last">Dhammaṭṭhaṃ a-vinibbhajaṃ.</gatha>
    <hangnum nr="99"/>
    <gatha type="1"> Adhippāyo  sudubbodho,</gatha>
    <gatha type="2">Yasmā vijjati pāḷiyaṃ;</gatha>
    <gatha type="3">Tasmā upaṭṭhahaṃ gaṇhe,</gatha>
    <gatha type="last">Garuṃ garumataṃ vidū.</gatha>
  </text>
</tree>
