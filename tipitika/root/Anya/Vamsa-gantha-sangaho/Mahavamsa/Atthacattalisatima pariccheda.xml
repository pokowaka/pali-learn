<?xml version='1.0' encoding='UTF-8'?>
<tree text="A&#x1E6D;&#x1E6D;hacatt&#x101;l&#x12B;satima pariccheda" target="text">
  <text>
    <subhead>Ekarājako</subhead>
    <hangnum nr="1"/>
    <gatha type="1"> Tato  tassā’nujo seno, chattaṃ ussāpayī pure;</gatha>
    <gatha type="last">Piyaṃ’va puttaṃ passanto, satte sabbe mahādhano.</gatha>
    <hangnum nr="2"/>
    <gatha type="1"> Cariyaṃ pubbarājūnaṃ, samācari yathābhataṃ;</gatha>
    <gatha type="last">Apubbampi ca vattesi, cariyaṃ dhammasaṃhitaṃ.</gatha>
    <hangnum nr="3"/>
    <gatha type="1"> Bhikkhūnaṃ bhikkhūnīnañca, ñātīnaṃ dīpavāsinaṃ;</gatha>
    <gatha type="last">Macchānaṃ migapakkhīnaṃ, kattabbaṃ sa samācari.</gatha>
    <hangnum nr="4"/>
    <gatha type="1"> Mahindaṃ paratīraṃ so, gataṃ yojiyamārayi;</gatha>
    <gatha type="last">Evaṃ so suvisodhesi, rajjapaccatthike’khile.</gatha>
    <hangnum nr="5"/>
    <gatha type="1"> Mahādānaṃ pavattesi, yācakānaṃ dhanesinaṃ;</gatha>
    <gatha type="last">Bhikkhūnaṃ brāhmaṇānañca, manuññaṃ rājabhojanaṃ.</gatha>
    <hangnum nr="6"/>
    <gatha type="1"> Ahesuṃ anujātassa, mahindo kassapo tathā;</gatha>
    <gatha type="last">Udayoti tayo tesu, mahindo yuvarājako.</gatha>
    <hangnum nr="7"/>
    <gatha type="1"> Hutvā tassānuvattanto, sakkaccaṃ tamupaṭṭhahi;</gatha>
    <gatha type="last">Saṅghānāmāsi rājassa, bhariyā tassa rājinī.</gatha>
    <hangnum nr="8"/>
    <gatha type="1"> Kīḷanatthaṃ samuddassa, gate rājini paṭṭanaṃ;</gatha>
    <gatha type="last">Udayo ādipādoso, ohīno nagare tadā.</gatha>
    <hangnum nr="9"/>
    <gatha type="1"> Nālanāmaṃ gahetvāna, dhītaraṃ māṇilāniyā;</gatha>
    <gatha type="last">Rakkhitaṃ rājarakkhāya, puḷatthinagaraṃ agā.</gatha>
    <hangnum nr="10"/>
    <gatha type="1"> Rājā tasmiṃ akujjhitvā, sandhiṃ katvā akuppiyaṃ;</gatha>
    <gatha type="last">Mahādīpādaṃ pesetvā, tosatvā taṃ idhānayi.</gatha>
    <hangnum nr="11"/>
    <gatha type="1"> Evaṃ samaggā te āsuṃ, tato paṭṭhāya khattiyā;</gatha>
    <gatha type="last">Rakkhantā sāsanaṃ lokaṃ, vasiṃsu susamāhitā.</gatha>
    <hangnum nr="12"/>
    <gatha type="1"> Tato kenaci kālena, paṇḍurājā mahābalo;</gatha>
    <gatha type="last">Jambudīpā idhā’gamma, dīpa gaṇhitumārabhi.</gatha>
    <hangnum nr="13"/>
    <gatha type="1"> Rājā  sutvā mahāsenaṃ, pesuyittha tadantikaṃ;</gatha>
    <gatha type="last">Amaccānaṃ vivādena, thaddhotāro nārādhipo.</gatha>
    <hangnum nr="14"/>
    <gatha type="1"> Paṇḍurājā vināsento, sabbaṃ taṃ desamuttaraṃ;</gatha>
    <gatha type="last">Khandhāvāraṃ nivesesi, mahātālitagāmake.</gatha>
    <hangnum nr="15"/>
    <gatha type="1"> Vasantā damiḷā ettha, bahavo ye tahiṃ tahiṃ;</gatha>
    <gatha type="last">Sabbe taṃ pakkhiyāhesuṃ, tato so balavā ahu.</gatha>
    <hangnum nr="16"/>
    <gatha type="1"> Tattha gantā mahāsenā, rañño yujjhitumārabhi;</gatha>
    <gatha type="last">Hatthikkhandhagato paṇḍu-rājāpi samupāvisi.</gatha>
    <hangnum nr="17"/>
    <gatha type="1"> Ahu damiḷasenāsā, passanti sāmino mukhaṃ;</gatha>
    <gatha type="last">Sampattabalahussāhā, tadatthe cattajīvitā.</gatha>
    <hangnum nr="18"/>
    <gatha type="1"> Dīpasenā tu sāmina-mabhāvena nirussukkā;</gatha>
    <gatha type="last">Yujjhanti paribhinditvā, palāyittha tato tato.</gatha>
    <hangnum nr="19"/>
    <gatha type="1"> Otaritthamahāsenā, paṇḍurājāssa taṅkhaṇe;</gatha>
    <gatha type="last">Mārasenāva gacchanti, vicuṇṇenti mahājanaṃ.</gatha>
    <hangnum nr="20"/>
    <gatha type="1"> Rājā senāya bhinnattaṃ, sukkā sabbaṃ samādiya;</gatha>
    <gatha type="last">Hatthasāraṃ puraṃ hitvā, malayābhimukho gato.</gatha>
    <hangnum nr="21"/>
    <gatha type="1"> Tato hatthiṃ samāruyha, yuvarājā mahindako;</gatha>
    <gatha type="last">Yujjhanto sakasenāya, palātattaṃ samekkhiya.</gatha>
    <hangnum nr="22"/>
    <gatha type="1"> Ekename na sakkā ve, sabbe etehi mārituṃ;</gatha>
    <gatha type="last">Etesaṃ na ca nīcānaṃ, hatthesu maraṇaṃ sukhaṃ.</gatha>
    <hangnum nr="23"/>
    <gatha type="1"> Tasmā varaṃ me maraṇaṃ, mayā eveti cintiya;</gatha>
    <gatha type="last">Hatthikkhandhagatoyeva, chindi so sīsamattano.</gatha>
    <hangnum nr="24"/>
    <gatha type="1"> Taṃ disvā bahavo sīse, tattha chindiṃsu sevakā;</gatha>
    <gatha type="last">Taṃ disvā damiḷī senā, haṭṭhatuṭṭhā pamodisā.</gatha>
    <hangnum nr="25"/>
    <gatha type="1"> Etaṃ sabbaṃ samekkhitvā, ādāpādo sakassapo;</gatha>
    <gatha type="last">Turaṅgavaramāruyha, susannaddho mahāyudho.</gatha>
    <hangnum nr="26"/>
    <gatha type="1"> Vihāramupasaṅkamma, abhayaṃ ekakova so;</gatha>
    <gatha type="last">Tādisampi mahāsenaṃ, ogāhetvā vidārayi.</gatha>
    <hangnum nr="27"/>
    <gatha type="1"> Supaṇṇo viya gaṇhanto, bhūjagena salilāla ye;</gatha>
    <gatha type="last">So taṃ sabbaṃ nivattesi, attānañca sugopayi.</gatha>
    <hangnum nr="28"/>
    <gatha type="1"> Asso  ekova dissittha, turaṅgāvalisannibho;</gatha>
    <gatha type="last">Attano so janaṃ kañci, apassanto’nugāminaṃ.</gatha>
    <hangnum nr="29"/>
    <gatha type="1"> Kiṃ me ekena verinaṃ, pūritena manorathaṃ;</gatha>
    <gatha type="last">Kālantarehaṃ jīvanto, pūressaṃ me manorathaṃ.</gatha>
    <hangnum nr="30"/>
    <gatha type="1"> Tasmā gantuṃva yuttanti, nimphoṭetvā mahābalaṃ;</gatha>
    <gatha type="last">Nibbhayova mahāyodho, koṇḍivātamupāgami.</gatha>
    <hangnum nr="31"/>
    <gatha type="1"> Paṇḍurājā mahāsenā, aggahesi tato puraṃ;</gatha>
    <gatha type="last">Sīsaṃ taṃ yuvarājassa, paṇḍurājassa dassayuṃ.</gatha>
    <hangnum nr="32"/>
    <gatha type="1"> So taṃ disvā ca jhāpetvā, rājūnaṃ paṇḍudesinaṃ;</gatha>
    <gatha type="last">Sabbamāḷāhane kiccaṃ, tassa kātuṃ niyojayi.</gatha>
    <hangnum nr="33"/>
    <gatha type="1"> Sabbaṃ sāraṃ harāpesi, bhaṇḍāgāramhi rājino;</gatha>
    <gatha type="last">Aggaṇhittha gahetabbaṃ, vihāre nagarepi ca.</gatha>
    <hangnum nr="34"/>
    <gatha type="1"> Pāsāde ratane sabbe, sovaṇṇaṃsatthubimbakaṃ;</gatha>
    <gatha type="last">Silāmaya munindassa, cakkhubhūka maṇidvayaṃ.</gatha>
    <hangnum nr="35"/>
    <gatha type="1"> Tathā sovaṇṇapaṭṭe ca, thūpārāmamhi cetiye;</gatha>
    <gatha type="last">Suvaṇṇa paṭimāyo ca, vihāresu tahiṃ tahiṃ.</gatha>
    <hangnum nr="36"/>
    <gatha type="1"> Sabbaṃ gahetvā nissāraṃ, laṅkādīpa makāsi so;</gatha>
    <gatha type="last">Chaḍḍayittha puraṃ ramma, yakkhabhakkhita rūpakaṃ.</gatha>
    <hangnum nr="37"/>
    <gatha type="1"> Rājā’pi rakkhaṃ datvāna, mahāmagge tahiṃ tahiṃ;</gatha>
    <gatha type="last">Gaṅgādvaya mukhe vāsaṃ, kappesi parisaṅkito.</gatha>
    <hangnum nr="38"/>
    <gatha type="1"> Paṇḍurājā tato saddhiṃ, kātuṃ sīhaḷasāminā;</gatha>
    <gatha type="last">Amacce tattha pesesi, disvā te sīhalādhipo.</gatha>
    <hangnum nr="39"/>
    <gatha type="1"> Suṇitvā sāsanaṃ tesaṃ, sabbaṃ taṃ sampaṭicchiya;</gatha>
    <gatha type="last">Dūtānaṃ kārayitvāna, yathākāmena saṅgahaṃ.</gatha>
    <hangnum nr="40"/>
    <gatha type="1"> Hatthidvayaṃ sadatvāna, sabbamābharaṇampi ca;</gatha>
    <gatha type="last">Tassa pesesi dūteso, attanopi hitāvahe.</gatha>
    <hangnum nr="41"/>
    <gatha type="1"> Paṇḍurājā sitaṃ sabbaṃ, disvā santuṭṭhamānaso;</gatha>
    <gatha type="last">Niyyātetvāna dūtānaṃ, tadaheva mahāpuraṃ.</gatha>
    <hangnum nr="42"/>
    <gatha type="1"> Nikkhamitvā purā gantvā, na cireneva paṭṭanaṃ;</gatha>
    <gatha type="last">Tattha āruyha nāvaṃ so, saka desa mupāgami.</gatha>
    <hangnum nr="43"/>
    <gatha type="1"> Tato  āgamma nagaraṃ, sīlāmegho mahīpati;</gatha>
    <gatha type="last">Yathāṭhāne ṭhapetvāna, dīpaṃ vasi samāhito.</gatha>
    <hangnum nr="44"/>
    <gatha type="1"> Bhātaraṃ dutiyaṃ katvā, udayaṃ nāma khattiyaṃ;</gatha>
    <gatha type="last">Mahādīpādaṃ tassā’dā, sogatthaṃ dakkhiṇaṃ disaṃ.</gatha>
    <hangnum nr="45"/>
    <gatha type="1"> Sopi kho na cireneva, katvā puññaṃ yathārahaṃ;</gatha>
    <gatha type="last">Rogenekena samphuṭṭho, paviṭṭho maccuno mukhaṃ.</gatha>
    <hangnum nr="46"/>
    <gatha type="1"> Kassapo ādipādopi, pulatthinagare vasaṃ;</gatha>
    <gatha type="last">Yojetvā paṇḍurājena, ahosi kira mārito.</gatha>
    <hangnum nr="47"/>
    <gatha type="1"> Tadā kassapanāmassa, puttā āsuṃ mahārahā;</gatha>
    <gatha type="last">Ādipādassa cattāro, dhaññalakkhaṇa saññutā.</gatha>
    <hangnum nr="48"/>
    <gatha type="1"> Yo senaṃ sabbapaṭhamo, seno nāma kumārako;</gatha>
    <gatha type="last">Sūro vīro mahussāho, rājabhārakkhamo samo.</gatha>
    <hangnum nr="49"/>
    <gatha type="1"> Rājā mahādīpādattaṃ, tassa datvā yathāvidhiṃ;</gatha>
    <gatha type="last">Bhogatthaṃ dakkhiṇaṃ desaṃ, savāhana mupādisi.</gatha>
    <hangnum nr="50"/>
    <gatha type="1"> Rohaṇādhipatissā’suṃ, puttā kittaggabodhito;</gatha>
    <gatha type="last">Cattāro dhītaro tisso, dassaneyyā manoramā.</gatha>
    <hangnum nr="51"/>
    <gatha type="1"> Tadā jeṭṭhasutaṃ tassa, mahindaṃ nāma khattiyaṃ;</gatha>
    <gatha type="last">Pitucchā mārayitvāna, desaṃ gaṇhi sasādhanaṃ.</gatha>
    <hangnum nr="52"/>
    <gatha type="1"> Bhātaro te tayo tasmiṃ,</gatha>
    <gatha type="2">Saṃruṭṭhā bhātu ghātane;</gatha>
    <gatha type="3">Ādāya bhagīnī tisso,</gatha>
    <gatha type="last">Rañño santikamāgamuṃ.</gatha>
    <hangnum nr="53"/>
    <gatha type="1"> Rājāpi disvā tetīva, mamāyanto dayāluko;</gatha>
    <gatha type="last">Sabbe devakumāreva, sukhaṃ vaḍḍhesi pemavā.</gatha>
    <hangnum nr="54"/>
    <gatha type="1"> Tato kassapanāmaṃ so, tesaṃ jeṭṭhaṃ narissaro;</gatha>
    <gatha type="last">Desaṃ taṃ gaṇha yāhīti, datvā balamapesayi.</gatha>
    <hangnum nr="55"/>
    <gatha type="1"> So’pi gantvāna taṃ hantvā, rohaṇaṃ kasiṇampi taṃ;</gatha>
    <gatha type="last">Katvā hatthagataṃ tattha, vasittha nirupaddavo.</gatha>
    <hangnum nr="56"/>
    <gatha type="1"> Atha so bhātaro dve’pi, senañca udayaṃ tathā;</gatha>
    <gatha type="last">Pakkositvāna, bhājetvā, desaṃ tehi sahāvasi.</gatha>
    <hangnum nr="57"/>
    <gatha type="1"> Rājā  tā sādhu vaḍḍhetvā, vayapattāsu tīsu so;</gatha>
    <gatha type="last">Rājakaññāsu dhaññāsu, devaccharasū rūpisu.</gatha>
    <hangnum nr="58"/>
    <gatha type="1"> Ṭhapetvā rājini ṭhāne, uparājassa dāpayi;</gatha>
    <gatha type="last">Saṅghanāmaṃ mahābhogaṃ, datvā rajjasarikkhakaṃ.</gatha>
    <hangnum nr="59"/>
    <gatha type="1"> Kaṇiṭṭho uparājassa, mahindo nāma bhātuko;</gatha>
    <gatha type="last">Atthi sabbaguṇopeto, sabbasatthavisārado.</gatha>
    <hangnum nr="60"/>
    <gatha type="1"> Tassā’dāsi duve rājā, rājakaññā manoharā;</gatha>
    <gatha type="1">Tissavhakitta nāmañca, datvā bhogaṃ yathāruciṃ.</gatha>
    <hangnum nr="61"/>
    <gatha type="1"> Evaṃ karonto ñātīnaṃ, saṃgahaṃ so yathārahaṃ;</gatha>
    <gatha type="last">Ārādhento ca dānādi-saṅgahehi mahājanaṃ.</gatha>
    <hangnum nr="62"/>
    <gatha type="1"> Rājā dasayi rājūnaṃ, dhammehi samupāgato;</gatha>
    <gatha type="last">Samācaranto puññāni, paribhuñjittha mediniṃ.</gatha>
    <hangnum nr="63"/>
    <gatha type="1"> Paṃsukūlika bhikkhūnaṃ, katvā’riṭṭhamhi pabbate;</gatha>
    <gatha type="last">Mahābhogaṃ adārāmaṃ, nimmitaṃ viya iddhiyā.</gatha>
    <hangnum nr="64"/>
    <gatha type="1"> Parihārañca tassadā, rājārahamasesato;</gatha>
    <gatha type="last">Ārāmike ca bahavo, dāse kammakarepi ca.</gatha>
    <hangnum nr="65"/>
    <gatha type="1"> Pāsādaṃ sova kāresi, vihāre jetanāmake;</gatha>
    <gatha type="last">Anekabhūmiṃ bhūmindo, buddhabhūmigatāsayo.</gatha>
    <hangnum nr="66"/>
    <gatha type="1"> Vaḍḍhetvā tattha kāretvā, sabba sovaṇṇayaṃ jinaṃ;</gatha>
    <gatha type="last">Saṇṭhapetvā mahābhogaṃ, vasāpesi ca bhikkhavo.</gatha>
    <hangnum nr="67"/>
    <gatha type="1"> Mahādi pariveṇamhi, kāresi sumanoharaṃ;</gatha>
    <gatha type="last">Pāsāda maggisandaṃḍḍhaṃ, tasmiṃyeva vihārake.</gatha>
    <hangnum nr="68"/>
    <gatha type="1"> Katvā vīraṅkurārāmaṃ, vihāre abhayuttare;</gatha>
    <gatha type="last">Mahāsaṅghika bhikkhūnaṃ, theriyānañca dāpayi.</gatha>
    <hangnum nr="69"/>
    <gatha type="1"> Pubbārāmañca kāresi, sampanna catupaccayaṃ;</gatha>
    <gatha type="last">Saddhiṃ so saṅghanāmāya, deviyāpi ca attano.</gatha>
    <hangnum nr="70"/>
    <gatha type="1"> Mahāvihāretāyeva, saddhiṃ kāresi bhūmipo;</gatha>
    <gatha type="last">Āvāsaṃ saṅghasenavhaṃ, mahābhogaṃ mahāmati.</gatha>
    <hangnum nr="71"/>
    <gatha type="1"> Kāretvā sabbasovaṇṇaṃ, kesadhātu karaṇḍakaṃ;</gatha>
    <gatha type="last">Mahāpūjaṃ pavattesi, rajjaṃ vissajji uttamo.</gatha>
    <hangnum nr="72"/>
    <gatha type="1"> Cetiyassa  gīrissādā, kāṇavāpiṃ bahudayaṃ;</gatha>
    <gatha type="last">Bhikkhūnaṃ dipavāsīnaṃ, dāpesi ca ticīvaraṃ.</gatha>
    <hangnum nr="73"/>
    <gatha type="1"> Pulatthi nagare kāsi, vāpiyo thusavāpiyā;</gatha>
    <gatha type="last">Senaggabodhimāvāsaṃ, gāmārāmika saññutaṃ.</gatha>
    <hangnum nr="74"/>
    <gatha type="1"> Tasmiṃyeva ca kāresi, mahāpāḷiṃ subhojanaṃ;</gatha>
    <gatha type="last">Mahāpāḷiñca sabbesaṃ, mahānettampi pabbate.</gatha>
    <hangnum nr="75"/>
    <gatha type="1"> Vejjasālampi kāresi, nagarassa ca pacchime;</gatha>
    <gatha type="last">Anāthānaṃ pavattesi, yāgudānaṃ sakhajjakaṃ.</gatha>
    <hangnum nr="76"/>
    <gatha type="1"> Paṃsukūlika bhikkhūnaṃ, paccekañca mahānasaṃ;</gatha>
    <gatha type="last">Katvā dāpesi sakkaccaṃ, niccaṃ bhojanamuttamo.</gatha>
    <hangnum nr="77"/>
    <gatha type="1"> Hutvā mahādipādo’yaṃ, kappūra pariveṇake;</gatha>
    <gatha type="last">Uttarāḷhe ca kāresi, paricchede sanāmake.</gatha>
    <hangnum nr="78"/>
    <gatha type="1"> Tulābhārañca pādāsī, tikkhattuṃ so mahādhane;</gatha>
    <gatha type="last">Puññamaññampi so’kāsi, rājā nānappakārakaṃ.</gatha>
    <hangnum nr="79"/>
    <gatha type="1"> Saṅghanāmāpi sā devī, uttaramhi vihārake;</gatha>
    <gatha type="last">Katvā mahindasenavhā-vāsaṃ vāsesi bhikkhavo.</gatha>
    <hangnum nr="80"/>
    <gatha type="1"> Āraddho dappulavhassa, kāle rājassa dhīmabho;</gatha>
    <gatha type="last">Mahādevena so āsi, rammo dappula pabbato.</gatha>
    <hangnum nr="81"/>
    <gatha type="1"> Dārukassapanāmena, tathā kassaparājikaṃ;</gatha>
    <gatha type="last">Ubhopi te vippakate, rājā so vasamāpayi.</gatha>
    <hangnum nr="82"/>
    <gatha type="1"> Bhaddo senāpati tassa, bhaddasenāpati’vhayaṃ;</gatha>
    <gatha type="last">Pariveṇampi kāresi, dāsabhogasamāyutaṃ.</gatha>
    <hangnum nr="83"/>
    <gatha type="1"> Uttaro ca amacco’kā, vihāre abhayuttare;</gatha>
    <gatha type="last">Vāsamuttarasenavhaṃ, ramma muttarapaccayaṃ.</gatha>
    <hangnum nr="84"/>
    <gatha type="1"> Vajiro nāma tatthevā-vāsaṃ vajirasenakaṃ;</gatha>
    <gatha type="last">Kāsi rakkhasanāmocā-vāsaṃ rakkhasanāmakaṃ.</gatha>
    <hangnum nr="85"/>
    <gatha type="1"> Tato vīsati vassesu, pulatthi nagare vasaṃ;</gatha>
    <gatha type="last">Paṇḍurājakataṃ kāraṃ, saranto saradassano.</gatha>
    <hangnum nr="86"/>
    <gatha type="1"> Dadanto viya senassa, sūrassāvasarañcaso;</gatha>
    <gatha type="last">Pahāya dīpaṃ dīpo’va, mahāvāta hato gato.</gatha>
    <hangnum nr="87"/>
    <gatha type="1"> Bhogo  aniccā saha jīvitena;</gatha>
    <gatha type="2">Pageva te bandhujanā sahāyā;</gatha>
    <gatha type="3">Narādhīpaṃ passatha ekameva;</gatha>
    <gatha type="last">Samāgataṃ maccumukhaṃ sughoraṃ.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Eka rājako nāma</centered>
    <centered>Aṭṭhacattālīsatimo paricchedo.</centered>
  </text>
</tree>
