<?xml version='1.0' encoding='UTF-8'?>
<tree text="A&#x1E6D;&#x1E6D;hati&#x1E43;satima pariccheda" target="text">
  <text>
    <subhead>Dasarājako</subhead>
    <hangnum nr="1"/>
    <gatha type="1"> Mahānāma  suto āsi, damiḷī kucchisambhavo;</gatha>
    <gatha type="last">Sotthiseno, tathāsaṅgho-dhītā cā’si mahesiyā.</gatha>
    <hangnum nr="2"/>
    <gatha type="1"> Sotthiseno tadā rajjaṃ, patvā saṅghayanāsito;</gatha>
    <gatha type="last">Tasmiṃyeva dine bheriṃ, carāpetvā tadā tu sā.</gatha>
    <hangnum nr="3"/>
    <gatha type="1"> Attano sāmikassadā, chattaggāhakajantuno;</gatha>
    <gatha type="last">Chattaggāhakavāpiṃ so, katvā saṃvacchare mato.</gatha>
    <hangnum nr="4"/>
    <gatha type="1"> Atha macco mahāpañño, sahāyo tassa taṃ mataṃ;</gatha>
    <gatha type="last">Antovatthumhi jhāpetvā, vīhicoraṃ mahābalaṃ.</gatha>
    <hangnum nr="5"/>
    <gatha type="1"> Rajjayoggoti cintetvā, katvā taṃ bhūpatiṃ raho;</gatha>
    <gatha type="last">Antoyeva nivāsetvā, rājā rogāturo iti.</gatha>
    <hangnum nr="6"/>
    <gatha type="1"> Yasaṃ rajjaṃ vicāresi, chaṇe patte mahājanā;</gatha>
    <gatha type="last">Rājā ce atthi amhehi, saddhiṃ metūti ghosayuṃ.</gatha>
    <hangnum nr="7"/>
    <gatha type="1"> Taṃ sutvā narapālo so, sabbalaṅkāramaṇḍito;</gatha>
    <gatha type="last">Samānaṃte mahānāge, nesayoggā mamā’tiso.</gatha>
    <hangnum nr="8"/>
    <gatha type="1"> Dāṭṭhādhātugharaṭhāne, suvā nāgaṃ samādisi;</gatha>
    <gatha type="last">Rañño āṇāti vutte so, agā āruyha taṃ puraṃ.</gatha>
    <hangnum nr="9"/>
    <gatha type="1"> Katvā padakkhiṇaṃ gantvā, pācinadvārato bahi;</gatha>
    <gatha type="last">Paṭhame cetiyaṭhāne, dhātunāgaṃ samappayi.</gatha>
    <hangnum nr="10"/>
    <gatha type="1"> Mahācetittaye hatthi-pākāre’kāsi toraṇaṃ;</gatha>
    <gatha type="last">Mittaseno bahuṃ puññaṃ, katvā vassena so cuto.</gatha>
    <hangnum nr="11"/>
    <gatha type="1"> Mittasenaṃ raṇe hantvā, damiḷo paṇḍunāmako;</gatha>
    <gatha type="last">Āgato paratīramhā, laṅkārajjamakārayi.</gatha>
    <hangnum nr="12"/>
    <gatha type="1"> Janā kulīnā sabbepi, rohaṇaṃ samupāgatā;</gatha>
    <gatha type="last">Oragaṅgāya isseraṃ, damiḷā eva kappayuṃ.</gatha>
    <hangnum nr="13"/>
    <gatha type="1"> Ye  subhassa balaṭṭhassa, bhītāmoriyavaṃsajā;</gatha>
    <gatha type="last">Balāyitvā narāvāsaṃ, kappayiṃsu tahiṃ tahiṃ.</gatha>
    <hangnum nr="14"/>
    <gatha type="1"> Tesamaññatamo nandi-vāpi gāme kuṭimbako;</gatha>
    <gatha type="last">Dhātusenavhayo āsi, dāṭhānāmo ca taṃ suto.</gatha>
    <hangnum nr="15"/>
    <gatha type="1"> Gāme ambilayāgumhi, vasaṃ putte duve labhi;</gatha>
    <gatha type="last">Dhātusenaṃ silātissa-bodhiṃca sampajātike.</gatha>
    <hangnum nr="16"/>
    <gatha type="1"> Mātuso dariyo tesaṃ, saddho pabbajja vattati;</gatha>
    <gatha type="last">Dīghasandakatāvāse, dhātusenāpi māṇavo.</gatha>
    <hangnum nr="17"/>
    <gatha type="1"> Santike tassa pabbajja-rukkhamūlamhi ekadā;</gatha>
    <gatha type="last">Sajjhāyati pavissittha, megho nāgotupassiya.</gatha>
    <hangnum nr="18"/>
    <gatha type="1"> Parikkhipitvā bhogehi, chādayitvā phaṇena ca;</gatha>
    <gatha type="last">Potthakañca kumārañca, rakkhitaṃ passi mātulo.</gatha>
    <hangnum nr="19"/>
    <gatha type="1"> Sīse ākiri saṅkāraṃ, tassa ruṭṭho paroyati;</gatha>
    <gatha type="last">Tasmiṃ cittaṃ na dūsesi, tampi disvāna mātulo.</gatha>
    <hangnum nr="20"/>
    <gatha type="1"> Uttamo vata’yaṃ satto, rājā hessati nicchayaṃ;</gatha>
    <gatha type="last">Rakkhitabbo’ti ādāya, taṃ vihāramupāgato.</gatha>
    <hangnum nr="21"/>
    <gatha type="1"> Goṇisādi vihāre’yaṃ, kattabbo nītimā iti;</gatha>
    <gatha type="last">Sikkhāpesi kumāraṃ taṃ, paṇḍuko taṃ vijāniya.</gatha>
    <hangnum nr="22"/>
    <gatha type="1"> Gaṇhathetantipesesi, sevake tassārattiyaṃ;</gatha>
    <gatha type="last">Disvāna supinaṃ thero, nīharittha kumārakaṃ.</gatha>
    <hangnum nr="23"/>
    <gatha type="1"> Tasmiṃ nikkhantamattamhi, sevakaṃ parivāriya;</gatha>
    <gatha type="last">Pariveṇe na passiṃsu, tato nikkhamma te ubho.</gatha>
    <hangnum nr="24"/>
    <gatha type="1"> Dakkhiṇasmiṃ disābhāge, goṇa nāmaṃ mahānadiṃ;</gatha>
    <gatha type="last">Patvā sampuṇṇamaṭṭhaṃsu, gantukāmāpi vegasā.</gatha>
    <hangnum nr="25"/>
    <gatha type="1"> Yathā nadiyaṃ vāreti, amhe taṃ tvampi vāraya;</gatha>
    <gatha type="last">Vāpiṃgahetvā etthe’ti, vatvā thero tadā nadiṃ.</gatha>
    <hangnum nr="26"/>
    <gatha type="1"> Otaritthakumārena, saddhiṃ disvāna te ubho;</gatha>
    <gatha type="last">Nāgarājā tadā eko, piṭṭhiṃ pādāsi tena so.</gatha>
    <hangnum nr="27"/>
    <gatha type="1"> Uttaritvā kumāraṃ taṃ, netvā paccantamāvasaṃ;</gatha>
    <gatha type="last">Laddhā khīrodanaṃ sutvā, sesaṃ pattena tassa’dā.</gatha>
    <hangnum nr="28"/>
    <gatha type="1"> Cittakārena  theramhi, bhattaṃ pakkhippa bhūmiyaṃ;</gatha>
    <gatha type="last">Bhuñji theropi taṃ jāni, bhuñja te yaṃ mahiṃ iti.</gatha>
    <hangnum nr="29"/>
    <gatha type="1"> Paṇḍurājāpi katvāna, rajjaṃ vassamhi pañcame;</gatha>
    <gatha type="last">Cuto putto pipārindo, tatiyo tassa bhātuko.</gatha>
    <hangnum nr="30"/>
    <gatha type="1"> Kaṇiṭṭho khuddapārindo, kubbaṃ rajjaṃ mahāmahiṃ;</gatha>
    <gatha type="last">Dhātusenānuge sabbe, viheṭhesi mahājane.</gatha>
    <hangnum nr="31"/>
    <gatha type="1"> Saṅgahetvā jane sādhu-seno yujjittha rājinā;</gatha>
    <gatha type="last">So soḷasahi vassehi, puññapāpakaromato.</gatha>
    <hangnum nr="32"/>
    <gatha type="1"> Niritaro tato āsi, rājāmāsadvayena taṃ;</gatha>
    <gatha type="last">Dhātuseno vināsesi, tena katvā mahāhavaṃ.</gatha>
    <hangnum nr="33"/>
    <gatha type="1"> Hate tasmiṃ mahīpāle, dāṭhiyo damiḷo tato;</gatha>
    <gatha type="last">Rājā vassattha ye hutvā, dhātusenahatotato.</gatha>
    <hangnum nr="34"/>
    <gatha type="1"> Piṭṭhiyo damiḷo satta-māsena nidhanaṃ gato;</gatha>
    <gatha type="last">Dhātusenena yujjhitvā, vaṃso pacchijji dāmiḷo.</gatha>
    <hangnum nr="35"/>
    <gatha type="1"> Athā’si rājālaṅkāyaṃ, dhātuseno irādhipo;</gatha>
    <gatha type="last">Bhātarā saha dīpamhi, damiḷe dīpaghātake.</gatha>
    <hangnum nr="36"/>
    <gatha type="1"> Upāyehi anekeyi, ekavīsappamāṇake;</gatha>
    <gatha type="last">Khandhavāre nivesetvā, katvā yuddhamasesato.</gatha>
    <hangnum nr="37"/>
    <gatha type="1"> Sodhetvā mediniṃ sādhu, katvā ca sukhitaṃjanaṃ;</gatha>
    <gatha type="last">Sāsanañca yathāṭhāne, ṭhapesi paranāsitaṃ.</gatha>
    <hangnum nr="38"/>
    <gatha type="1"> Damiḷe ye’nuvattiṃsu, kulīnā kulagāmavā;</gatha>
    <gatha type="last">Te maṃ vā sāsanaṃ vā no, rakkhiṃsū’ti pakuppiya.</gatha>
    <hangnum nr="39"/>
    <gatha type="1"> Tesaṃ gāme gahetvāna, gāme svākāsirakkhake;</gatha>
    <gatha type="last">Rohaṇā’gamma te sabbe, kulīnā tamupaṭṭhahuṃ.</gatha>
    <hangnum nr="40"/>
    <gatha type="1"> Tesaṃ sakkārasammānaṃ, yathāyogamakāsi so;</gatha>
    <gatha type="last">Amacce attano dukkha-sahāyecā’bhi tosayi.</gatha>
    <hangnum nr="41"/>
    <gatha type="1"> Bandhāpetvā mahāgaṅgaṃ, kedāre’kā thirodake;</gatha>
    <gatha type="last">Mahāpāḷamhi bhikkhūnaṃ, sālibhattañca dāpayi.</gatha>
    <hangnum nr="42"/>
    <gatha type="1"> Paṅgurogā turaṭṭānaṃ, sālāyokāsi buddhimā;</gatha>
    <gatha type="last">Kāḷavāpiṃca gaṇhitvā, bandhi goṇaṃ mahānadiṃ.</gatha>
    <hangnum nr="43"/>
    <gatha type="1"> Mahāvihāraṃ  katvāna, pantiyuttamanākulaṃ;</gatha>
    <gatha type="last">Tathā bodhigharañceva, dassaneyya makārayi.</gatha>
    <hangnum nr="44"/>
    <gatha type="1"> Bhikkhavo paritosetvā, paccayehi catūhipi;</gatha>
    <gatha type="last">Dhammāsoko’va sokāsi, saṅgahaṃ piṭakattaye.</gatha>
    <hangnum nr="45"/>
    <gatha type="1"> Aṭṭhārasavihāre ca, theriyāna makārayi;</gatha>
    <gatha type="last">Sampannabhoge dīpamhi, aṭṭhārasa ca vāpiyo.</gatha>
    <hangnum nr="46"/>
    <gatha type="1"> Kāḷavāpī vihāro ca, koṭipassāvanāmako;</gatha>
    <gatha type="last">Dakkhiṇa girināmo ca, vihāro vaḍḍhamānako.</gatha>
    <hangnum nr="47"/>
    <gatha type="1"> Paṇṇavallakabhūto ca, bhallātakasanāmako;</gatha>
    <gatha type="last">Pāsāṇasinne desamhi, dhātuseno ca pabbato.</gatha>
    <hangnum nr="48"/>
    <gatha type="1"> Maṃ gano thūpaviṭṭhi ca, dhātusenopi uttare;</gatha>
    <gatha type="last">Pācina kambaviṭṭhi ca, tathā antarame giri.</gatha>
    <hangnum nr="49"/>
    <gatha type="1"> Antāḷi dhātuseno ca, kassapiṭṭhika pubbako;</gatha>
    <gatha type="last">Rohaṇedāyagāmo ca, sālavāṇo vibhīsano.</gatha>
    <hangnum nr="50"/>
    <gatha type="1"> Vihāro bhallivāṇo ca, aṭṭhārasanaruttamo;</gatha>
    <gatha type="last">Pādūlakaṃ hambalaṭṭhi, mahādatthādivāpi yo.</gatha>
    <hangnum nr="51"/>
    <gatha type="1"> Khuddake ca vihāreso, aṭṭhārasanaruttamo;</gatha>
    <gatha type="last">Vāpīyo ca tathākatvā, tesameva tu dāpayi.</gatha>
    <hangnum nr="52"/>
    <gatha type="1"> Pañcavīsati hatthañca, mayūrapariveṇakaṃ;</gatha>
    <gatha type="last">Haritvā’kāsipāsāda-mekavīsati hatthakaṃ.</gatha>
    <hangnum nr="53"/>
    <gatha type="1"> Kumārasenassa’petvā, pubbabhogaṃ visodhayi;</gatha>
    <gatha type="last">Kāḷavāpimmibhāgaddhaṃ, khettānañca satadvayaṃ.</gatha>
    <hangnum nr="54"/>
    <gatha type="1"> Loha pāsadake jiṇṇe, navakammamakārayi;</gatha>
    <gatha type="last">Mahāthūpesu chattāni, tīsu jiṇṇāni kārayi.</gatha>
    <hangnum nr="55"/>
    <gatha type="1"> Devānaṃpiyatissena, kataṃ bodhimahaṃ viya;</gatha>
    <gatha type="last">Sinhānapūjaṃ bodhissa, varabodhissa kārayi.</gatha>
    <hangnum nr="56"/>
    <gatha type="1"> Dhāvanā lobhanāvāyo, tattha pūjesi soḷasa;</gatha>
    <gatha type="last">Alaṅkāraṃ munindassa, abhisekañca kārayi.</gatha>
    <hangnum nr="57"/>
    <gatha type="1"> Mahābodhi patiṭṭhānā, oraṃ laṅkāya bhūmipā;</gatha>
    <gatha type="last">Yāva dvādasamaṃ vassaṃ, bodhipūjamakārayuṃ.</gatha>
    <hangnum nr="58"/>
    <gatha type="1"> Mahāmahindattherassa , kāretvā paṭibimbakaṃ;</gatha>
    <gatha type="last">Therassā’lāhanaṃ netvā, kātuṃ pūjaṃ mahārahaṃ.</gatha>
    <hangnum nr="59"/>
    <gatha type="1"> Datvā sahassaṃ dīpetuṃ, dīpavaṃsaṃ samādisi;</gatha>
    <gatha type="last">Ṭhitānaṃ tattha bhikkhūnaṃ, dātuñcāṇāpayiguḷaṃ.</gatha>
    <hangnum nr="60"/>
    <gatha type="1"> Bhikkhussa attano sīse, saṅkārokiraṇaṃ saraṃ;</gatha>
    <gatha type="last">Lābhaṃ nādāsi vutthassa, pariveṇassa attano.</gatha>
    <hangnum nr="61"/>
    <gatha type="1"> Phātikammaṃ bahuṃ’kāsi, vihāre abhayuttare;</gatha>
    <gatha type="last">Silāsatthussa kāresi, mandirañca samaṇḍapaṃ.</gatha>
    <hangnum nr="62"/>
    <gatha type="1"> Buddha dāsakatenette, naṭṭhe’nagghamaṇi dvayaṃ;</gatha>
    <gatha type="last">Akāsi nettaṃ satthussa, raṃsi cūḷāmaṇiṃtathā.</gatha>
    <hangnum nr="63"/>
    <gatha type="1"> Maṇihi ghananīlehi, kesā vattaṃ sumuttamaṃ;</gatha>
    <gatha type="last">Hemapaṭṭaṃ tathevuṇṇa-lomaṃ sovaṇṇa cīvaraṃ.</gatha>
    <hangnum nr="64"/>
    <gatha type="1"> Pādajālaṃ suvaṇṇassa, padumaṃ dīpamuttamaṃ;</gatha>
    <gatha type="last">Nānārāgambaraṃ tattha, pūjayittha asaṃkhiyaṃ.</gatha>
    <hangnum nr="65"/>
    <gatha type="1"> Akāsi paṭimā gehe, bahumaṅgalacetiye;</gatha>
    <gatha type="last">Bodhisatte tathā’kāsi, kāḷaselassa satthuno.</gatha>
    <hangnum nr="66"/>
    <gatha type="1"> Upasumbhavhayassāpi, lokanāthassa kārayi;</gatha>
    <gatha type="last">Raṃsīcūḷāmaṇiñceva, abhisekavhayassa ca.</gatha>
    <hangnum nr="67"/>
    <gatha type="1"> Buddhabimbassa kāresi, pubbe vuttaṃ piḷandhanaṃ;</gatha>
    <gatha type="last">Vāmapassamhi bodhissa, bodhisattagharaṃ tathā.</gatha>
    <hangnum nr="68"/>
    <gatha type="1"> Metteyyassa ca kāresi, sabbaṃ rājapiḷandhanaṃ;</gatha>
    <gatha type="last">Samantā yojane tassa, tadā rakkhañca yojayi.</gatha>
    <hangnum nr="69"/>
    <gatha type="1"> Kārāpesi vihāresu, dhāturājavhapantiyo;</gatha>
    <gatha type="last">Tathā satasahassena, mahābodhigharaṃ varaṃ.</gatha>
    <hangnum nr="70"/>
    <gatha type="1"> Thūpāramamhi thūpassa, pūjaṃ jiṇṇavisodhanaṃ;</gatha>
    <gatha type="last">Dāṭhā dhātugharecāpi, jiṇṇassa paṭisaṅkharaṃ.</gatha>
    <hangnum nr="71"/>
    <gatha type="1"> Dāṭhādhātukaruṇḍañca, raṃsiñca ghanakoṭṭimaṃ;</gatha>
    <gatha type="last">Mahagghamanisaṃkiṇṇaṃ, suvaṇṇa padumāni ca.</gatha>
    <hangnum nr="72"/>
    <gatha type="1"> Dāṭhādhātumhi pūjesi, pūjācākā asaṅkhiyā;</gatha>
    <gatha type="last">Cīvarādīni dāpesi, bhikkhūnaṃ dīpavāsinaṃ.</gatha>
    <hangnum nr="73"/>
    <gatha type="1"> Kārāpetvā  vihāresu, navakammaṃ tahiṃ tahiṃ;</gatha>
    <gatha type="last">Pākāre ca gharetvā’kā, sudhākammaṃ manoharaṃ.</gatha>
    <hangnum nr="74"/>
    <gatha type="1"> Mahācetittaye katvā, sudhākammaṃ mahārahaṃ;</gatha>
    <gatha type="last">Suvaṇṇachattaṃ kāresi, tathā vajiracumbaṭaṃ.</gatha>
    <hangnum nr="75"/>
    <gatha type="1"> Mahāvihāre pāpena, mahāsenena nāsite;</gatha>
    <gatha type="last">Vasisuṃ dhammarucikā, bhikkhū cetiyapabbate.</gatha>
    <hangnum nr="76"/>
    <gatha type="1"> Katvā ambatthalaṃ thera-vādānaṃ dātu kāmako;</gatha>
    <gatha type="last">Yācito tehi tesaṃ’va, adāsi dharaṇī pati.</gatha>
    <hangnum nr="77"/>
    <gatha type="1"> Dātu paṭhānanāvañca, kāretvā kaṃsalohajaṃ;</gatha>
    <gatha type="last">Dānavaṭṭaṃ pavattesi, ambaṇebhi dvipañcahi.</gatha>
    <hangnum nr="78"/>
    <gatha type="1"> Anto bahi ca kāretvā, nagarassa jinālaye;</gatha>
    <gatha type="last">Paṭimāyo ca pūjesi, dhammāsokasamo’samo.</gatha>
    <hangnum nr="79"/>
    <gatha type="1"> Tassa puññāni sabbāni, vatthu paṭipadaṃ naro;</gatha>
    <gatha type="last">Ko hi nāma samatthoti, mukhamattaṃ nidassitaṃ.</gatha>
    <hangnum nr="80"/>
    <gatha type="1"> Tassa puttaduve āsuṃ, kassapo bhinnamātiko;</gatha>
    <gatha type="last">Samānamātiko ceva, moggallāno mahabbalo.</gatha>
    <hangnum nr="81"/>
    <gatha type="1"> Tathā pāṇasamā ekā, duhitā ca manoramā;</gatha>
    <gatha type="last">Bhāgineyyassa pādāsi, senāpaccañca tañca so.</gatha>
    <hangnum nr="82"/>
    <gatha type="1"> Vinā dosena tāḷesi, kasāyūrusu so’pitaṃ;</gatha>
    <gatha type="last">Rājā disvāna duhitu-vatthaṃ lohitamakkhitaṃ.</gatha>
    <hangnum nr="83"/>
    <gatha type="1"> Ñatvā taṃ mātaraṃ tassa, naggaṃ jhapesi kujjhiya;</gatha>
    <gatha type="last">Tatoppabhutiso baddha-vero saṅgamma kassapaṃ.</gatha>
    <hangnum nr="84"/>
    <gatha type="1"> Rajje netaṃ palobhetvā, bhinditvā pituantare;</gatha>
    <gatha type="last">Saṅgahetvā janaṃ java-gāhaṃ gāhāpayī patiṃ.</gatha>
    <hangnum nr="85"/>
    <gatha type="1"> Ussāpesi tato chattaṃ, kassapo pitupakkhiye;</gatha>
    <gatha type="last">Vināsetvā jane laddha-sabbapāpasahāyako.</gatha>
    <hangnum nr="86"/>
    <gatha type="1"> Moggallāno tato tena,</gatha>
    <gatha type="2">Kātukāmo mahāhavaṃ;</gatha>
    <gatha type="3">Aladdha balatāya’gā,</gatha>
    <gatha type="last">Jambudīpa balatthiko.</gatha>
    <hangnum nr="87"/>
    <gatha type="1"> Mahārajja  vināsena, viyogena ca sūnuno;</gatha>
    <gatha type="last">Baddhanāgāravāsena, dukkhitampi durādhipaṃ.</gatha>
    <hangnum nr="88"/>
    <gatha type="1"> Dukkhāpetumapaññoso, āha kassaparājakaṃ;</gatha>
    <gatha type="last">Nidhi rājakulerāja-gutta te pitarā iti.</gatha>
    <hangnum nr="89"/>
    <gatha type="1"> Ne’ti gutte na jānāsi, cittametassa bhūmipa;</gatha>
    <gatha type="last">Moggallānassa kāpeti, nidhiṃsoti tadabrūvi.</gatha>
    <hangnum nr="90"/>
    <gatha type="1"> Sutvā taṃ kupito dūte, pāhesī pitusantikaṃ;</gatha>
    <gatha type="last">Ācikkhatu nidhiṭhāna-miti vatvā narādhamo.</gatha>
    <hangnum nr="91"/>
    <gatha type="1"> Māretu amhe pāpassa, tassupāyo’ti cintiya;</gatha>
    <gatha type="last">Tuṇhī ahosi te gantvā, rājakassa nivedayuṃ.</gatha>
    <hangnum nr="92"/>
    <gatha type="1"> Tato’tīva pakuppitvā, pesayittha punappunaṃ;</gatha>
    <gatha type="last">Sādhu disvā sahāyamme, nhatvāna kāḷavāpiyaṃ.</gatha>
    <hangnum nr="93"/>
    <gatha type="1"> Parissāmīti cintetvā, āha dūte sace mamaṃ;</gatha>
    <gatha type="last">Kāḷavāpiṃsamāpeti, sakkā ñātunti te gatā.</gatha>
    <hangnum nr="94"/>
    <gatha type="1"> Rañño āhaṃsu rājāpi, tuṭṭhahaṭṭho dhanatthiko;</gatha>
    <gatha type="last">Pesesi dūte datvāna, rathaṃ jiṇṇena vājinā.</gatha>
    <hangnum nr="95"/>
    <gatha type="1"> Evaṃ gacchati bhūpāle, pājento rathiko rathaṃ;</gatha>
    <gatha type="last">Khādanto lājamassāpi, kiñci mattaṃ adāsi so.</gatha>
    <hangnum nr="96"/>
    <gatha type="1"> Taṃ khāditvā pasīditvā, tasmiṃ pāṇamadā tadā;</gatha>
    <gatha type="last">Moggallānassa taṃ kātuṃ, saṅgahaṃ dvāranāyakaṃ.</gatha>
    <hangnum nr="97"/>
    <gatha type="1"> Evaṃ sampattiyo nāma, calā vijjullatopamā;</gatha>
    <gatha type="last">Tasmā tāsu pamajjeyya, ko hi nāma sacetano.</gatha>
    <hangnum nr="98"/>
    <gatha type="1"> Rājā etītisutvāna, thero so tassa soha do;</gatha>
    <gatha type="last">Laddhā māsodanaṃ maṃsaṃ, sāṇuṇañca varaṃ saraṃ.</gatha>
    <hangnum nr="99"/>
    <gatha type="1"> Rājā roceti etanti, gopayitvā upāvisi;</gatha>
    <gatha type="last">Gantvā rājāpi vanditvā, ekamantamupāvisī.</gatha>
    <hangnum nr="100"/>
    <gatha type="1"> Evaṃ nisinnā sampatta-rajjā viya ubhopi te;</gatha>
    <gatha type="last">Aññamaññā’bhilāpena, nibbāpesuṃ mahādaraṃ.</gatha>
    <hangnum nr="101"/>
    <gatha type="1"> Bhojayitvāna taṃ thero, ovaditvā anekadhā;</gatha>
    <gatha type="last">Appamāde niyojesi, dassetvā lokadhammataṃ.</gatha>
    <hangnum nr="102"/>
    <gatha type="1"> Tato  vāpī mupagamma, oggayhitvā yathā sukhaṃ;</gatha>
    <gatha type="last">Nhayitvā pivitvā ca, āhevaṃ rājasevake.</gatha>
    <hangnum nr="103"/>
    <gatha type="1"> Ettakaṃ me dhanaṃ bho’ti, sutvā taṃ rājasevakā;</gatha>
    <gatha type="last">Āparitvā puraṃrañño, nivedesuṃ nirissaro.</gatha>
    <hangnum nr="104"/>
    <gatha type="1"> Dhanaṃ rakkhati puttassa, dīpe bhindati mānuse;</gatha>
    <gatha type="last">Jīvanto’yaṃtī kujjhitvā, āṇāpesi camūpatiṃ.</gatha>
    <hangnum nr="105"/>
    <gatha type="1"> Mārehi pitaraṃ meti, diṭṭhā piṭṭhīti verino;</gatha>
    <gatha type="last">Haṭṭhatuṭṭho tiruṭṭhoso, sabbālaṅkaramaṇḍito.</gatha>
    <hangnum nr="106"/>
    <gatha type="1"> Rājānamupasaṅkamma, purato ca’ssa caṅkami;</gatha>
    <gatha type="last">Rājādisvā ca cintesi, pāpiyo’yaṃ mataṃ mama.</gatha>
    <hangnum nr="107"/>
    <gatha type="1"> Kāyaṃ viya dukkhāpetvā, narakaṃ hetu micchati;</gatha>
    <gatha type="last">Rosuppādena tasseva, kiṃpuremi manorathaṃ.</gatha>
    <hangnum nr="108"/>
    <gatha type="1"> Iti mettāyamāno taṃ, āha senāpatiṃ pati;</gatha>
    <gatha type="last">Moggallāne tvayiceva, ekacitto ahaṃ iti.</gatha>
    <hangnum nr="109"/>
    <gatha type="1"> Hasaṃcālesi sīsaṃso, disvā taṃ jānibhūpati;</gatha>
    <gatha type="last">‘‘Nūna māreti ajjā’’ti, tadā sāhasikopi so.</gatha>
    <hangnum nr="110"/>
    <gatha type="1"> Naggaṃ katvāna rājānaṃ, sasaṅkhalika bandhanaṃ;</gatha>
    <gatha type="last">Puratthābhimukhaṃ katvā, antobandhiya bhittiyaṃ.</gatha>
    <hangnum nr="111"/>
    <gatha type="1"> Mattikāya vilimpesi, evaṃ disvāpi paṇḍito;</gatha>
    <gatha type="last">Ko hi rajjeyya bhogesu, jīvitepi yasepi vā.</gatha>
    <hangnum nr="112"/>
    <gatha type="1"> Dhātuseno narindo so, evaṃ puttahato gato;</gatha>
    <gatha type="last">Aṭṭhārasahi vassehi, devarājassa santikaṃ.</gatha>
    <hangnum nr="113"/>
    <gatha type="1"> Kāḷavāpī mayaṃ rājā, kārāpento samāhitaṃ;</gatha>
    <gatha type="last">Passitvā bhikkhumetantu, vuṭṭhāpetuṃ samādhito.</gatha>
    <hangnum nr="114"/>
    <gatha type="1"> Asakkonto khipāpesi, paṃsuṃ bhikkhussa matthake;</gatha>
    <gatha type="last">Sandhiṭṭhiko vipākoyaṃ, tassa kammassa dīpito.</gatha>
    <hangnum nr="115"/>
    <gatha type="1"> Dasāpite  rājavarā sabhogā,</gatha>
    <gatha type="2">Upāgamuṃ maccumukhaṃ sabhovā;</gatha>
    <gatha type="3">Aniccataṃ bhogavato dhane ca,</gatha>
    <gatha type="last">Disvā sapañño vibhavaṃ icche.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Dasarājako nāma</centered>
    <centered>Aṭṭhatiṃsatiemā paricchedo.</centered>
  </text>
</tree>
