<?xml version='1.0' encoding='UTF-8'?>
<tree text="Catuttha pariccheda" target="text">
  <text>
    <subhead>Dutiya saṃgīti</subhead>
    <hangnum nr="1"/>
    <gatha type="1"> Ajātasattu putto taṃ, ghātetvā’dāyi bhaddako;</gatha>
    <gatha type="last">Rajjaṃ soḷasavassāni, kāresi mittadūbhiko.</gatha>
    <hangnum nr="2"/>
    <gatha type="1"> Udayabhadda putto taṃ, ghātetvā anuruddhako;</gatha>
    <gatha type="last">Anuruddhassa putto taṃ, ghātetvā muṇḍanāmako.</gatha>
    <hangnum nr="3"/>
    <gatha type="1"> Mittadduno dummatino, te’pi rajjamakārayuṃ;</gatha>
    <gatha type="last">Tesaṃ ubhinnaṃ rajjesu, aṭṭhavassāna’tikkamuṃ.</gatha>
    <hangnum nr="4"/>
    <gatha type="1"> Muṇḍassa putto pitaraṃ, ghātetvā nāgadāsako;</gatha>
    <gatha type="last">Catuvīsativassāni, rajjaṃ kāresi pāpako.</gatha>
    <hangnum nr="5"/>
    <gatha type="1"> Pitughātakavaṃso’ya, mītikuddhā’tha nāgarā;</gatha>
    <gatha type="last">Nāgadāsaka rājānaṃ, apanetvā samāgatā.</gatha>
    <hangnum nr="6"/>
    <gatha type="1"> Susunāgoti paññātaṃ, amaccaṃ sādhusammataṃ;</gatha>
    <gatha type="last">Rajje samabhisiñjiṃsu, sabbesaṃ hitamānasā.</gatha>
    <hangnum nr="7"/>
    <gatha type="1"> So  aṭṭhārasavassāni, rājā rajjamakārayi;</gatha>
    <gatha type="last">Kāḷāso ko tassa putto, aṭṭhavīsati kārayi.</gatha>
    <hangnum nr="8"/>
    <gatha type="1"> Atīte dasame vasse, kāḷāsokassa rājino;</gatha>
    <gatha type="last">Sambuddhaparinibbānā, evaṃ vassasataṃ ahu.</gatha>
    <hangnum nr="9"/>
    <gatha type="1"> Tadā vesāliyā bhikkhū, anekā vajjiputtakā;</gatha>
    <gatha type="last">Siṅgīloṇaṃ dvaṅgulañca, tathā gāmantarammi ca.</gatha>
    <hangnum nr="10"/>
    <gatha type="1"> Āvāsā’numatā’ciṇṇaṃ, amathitaṃ jalogi ca;</gatha>
    <gatha type="last">Nisīdanaṃ adasakaṃ, jātarūpādikaṃ iti.</gatha>
    <hangnum nr="11"/>
    <gatha type="1"> Dasavatthūni dīpesuṃ, kappantīti alajjīno;</gatha>
    <gatha type="last">Taṃ sutvāna yasatthero, evaṃ vajjīsu cārikaṃ.</gatha>
    <hangnum nr="12"/>
    <gatha type="1"> Chaḷabhiñño balappatto, yaso kākaṇḍakatrajo;</gatha>
    <gatha type="last">Taṃ sametuṃ saussāho, tatthāgami’mahāvanaṃ.</gatha>
    <hangnum nr="13"/>
    <gatha type="1"> Ṭhapetvā’posathagge te, kaṃsapātiṃ sahodhakaṃ;</gatha>
    <gatha type="last">Kahāpaṇādiṃ saṅghassa, detha’nā’hu upāsake.</gatha>
    <hangnum nr="14"/>
    <gatha type="1"> Na kappate taṃ mā detha, iti thero savārayi;</gatha>
    <gatha type="last">Paṭisāraṇīyaṃ kammaṃ, yasattherassa te karuṃ.</gatha>
    <hangnum nr="15"/>
    <gatha type="1"> Yācitvā anudūtaṃ so, saha tena puraṃ gato;</gatha>
    <gatha type="last">Attano dhammavādittaṃ, saññāpetvā’ga sāgare.</gatha>
    <hangnum nr="16"/>
    <gatha type="1"> Anudūtavaco sutvā, tamukkhipitumāgatā;</gatha>
    <gatha type="last">Parikkhipiya aṭṭhaṃsu, saraṃ therassa bhikkhavo.</gatha>
    <hangnum nr="17"/>
    <gatha type="1"> Thero uggamma nabhasā, gantvā kosambiyaṃ tato;</gatha>
    <gatha type="last">Pāveyyakā vantikānaṃ, bhikkhūnaṃ santikaṃ lahuṃ.</gatha>
    <hangnum nr="18"/>
    <gatha type="1"> Vesesi dūtetu sayaṃ, gantvā’ho gaṅgapabbataṃ;</gatha>
    <gatha type="last">Āha sambhūtattherassa, taṃ sabbaṃ sāṇavāsino.</gatha>
    <hangnum nr="19"/>
    <gatha type="1"> Pāveyyakā saṭṭhitherā, asitā’vantikāpi ca;</gatha>
    <gatha type="last">Mahākhīṇāsavā sabbe, ahogaṅgamhi otaruṃ.</gatha>
    <hangnum nr="20"/>
    <gatha type="1"> Bhikkhavo sannipatitā, sabbe tattha tato tato;</gatha>
    <gatha type="last">Āsuṃ navutisahassāni, mantetvā akhilā’pi te.</gatha>
    <hangnum nr="21"/>
    <gatha type="1"> Soreyya  revatattheraṃ, bahussuta manāsavaṃ;</gatha>
    <gatha type="last">Taṃ kālapamukhaṃ ñatvā, passituṃ nikkhamiṃsu taṃ.</gatha>
    <hangnum nr="22"/>
    <gatha type="1"> Thero tammantanaṃ sutvā, vesāliṃ gantumeva so;</gatha>
    <gatha type="last">Icchanto phāsugamanaṃ, tato nikkhami taṅkhaṇaṃ.</gatha>
    <hangnum nr="23"/>
    <gatha type="1"> Pāto pātova nikkhanta-ṭṭhānaṃ tena mahattanā;</gatha>
    <gatha type="last">Sāyaṃ sāyamupentānaṃ, sahajotiyamaddasuṃ.</gatha>
    <hangnum nr="24"/>
    <gatha type="1"> Tattha sambhūtattherena, yasatthero niyojito;</gatha>
    <gatha type="last">Saddhammasavanante taṃ, revatathera muttamaṃ.</gatha>
    <hangnum nr="25"/>
    <gatha type="1"> Upecca dasavatthūni, pucchi thero paṭikkhipi;</gatha>
    <gatha type="last">Sutvā’dhikaraṇaṃ tañca, nisedhemāti abravi.</gatha>
    <hangnum nr="26"/>
    <gatha type="1"> Pāpāpi pakkhaṃ pekkhantā, revatatthera muttamaṃ;</gatha>
    <gatha type="last">Sāmaṇakaṃ parikkhāraṃ, paṭiyādiya te bahuṃ.</gatha>
    <hangnum nr="27"/>
    <gatha type="1"> Sīghaṃ nāvāya gantvāna, sahajātisamīpagā;</gatha>
    <gatha type="last">Karonti bhattavissaggaṃ, bhattakāle upaṭṭhite.</gatha>
    <hangnum nr="28"/>
    <gatha type="1"> Sahajātiṃ āvasanto, sāḷathero vicintiyā;</gatha>
    <gatha type="last">Pāveyyakā dhammavādī, iti passi anāsavo.</gatha>
    <hangnum nr="29"/>
    <gatha type="1"> Upecca taṃ mahābrahmā, dhamme niṭṭhāti abravi;</gatha>
    <gatha type="last">Niccaṃ dhamme ṭhitattaṃ so, attano tassa abravi.</gatha>
    <hangnum nr="30"/>
    <gatha type="1"> Te parikkhāramādāya, revatattheramaddasuṃ;</gatha>
    <gatha type="last">Thero na gaṇhi tappakkha-gāhī sissaṃ paṇāmayī.</gatha>
    <hangnum nr="31"/>
    <gatha type="1"> Vesāliṃ te tato gantvā, tato pupphapuraṃ gatā;</gatha>
    <gatha type="last">Vadiṃsu kāḷāsokassa, narindassa alajjīno.</gatha>
    <hangnum nr="32"/>
    <gatha type="1"> Satthussa no gandhakuṭiṃ, gopayanto mayaṃ tahiṃ;</gatha>
    <gatha type="last">Mahāvanavihārasmiṃ, vasāma vajjībhūmiyaṃ.</gatha>
    <hangnum nr="33"/>
    <gatha type="1"> Gaṇhissāma vihāra’nti, gāmavāsikasikkhavo;</gatha>
    <gatha type="last">Āgacchanti mahārāja, maṭisedhaya te iti.</gatha>
    <hangnum nr="34"/>
    <gatha type="1"> Rājānaṃ duggahitaṃ te, katvā vesālimāgamuṃ;</gatha>
    <gatha type="last">Revatatthera mūlamhi, sahajātiyamettha tu.</gatha>
    <hangnum nr="35"/>
    <gatha type="1"> Bhikkhū  satasahassāni, ekādasa samāgatā;</gatha>
    <gatha type="last">Navutiñca sahassāni, ahu taṃ vatthu santiyā.</gatha>
    <hangnum nr="36"/>
    <gatha type="1"> Mūlaṭṭhehi vinā vatthu-samanaṃ neva rocayi;</gatha>
    <gatha type="last">Thero sabbepi bhikkhū te, vesālimāgamuṃ tato.</gatha>
    <hangnum nr="37"/>
    <gatha type="1"> Duggahitova so rājā, tatthāmacce apesayi;</gatha>
    <gatha type="last">Mūḷā devānubhāvena, aññattha agamiṃsu te.</gatha>
    <hangnum nr="38"/>
    <gatha type="1"> Pesetvā te mahīpālo, taṃ rattiṃ supinenaso;</gatha>
    <gatha type="last">Apassi sakamattānaṃ, pakkhittaṃ lohakumbhiyaṃ.</gatha>
    <hangnum nr="39"/>
    <gatha type="1"> Atibhīto ahu rājā, tamassā setu māgamā;</gatha>
    <gatha type="last">Bhaginī nandatherī tu, ākāsena anāsavā.</gatha>
    <hangnum nr="40"/>
    <gatha type="1"> Bhāriyaṃ te kataṃ kammaṃ, dhammike’yye khamāpaya;</gatha>
    <gatha type="last">Pakkho tesaṃ bhavitvā tvaṃ, kuru sāsanapaggahaṃ.</gatha>
    <hangnum nr="41"/>
    <gatha type="1"> Evaṃ kate sotthi tuyhaṃ, hessatīti apakkami;</gatha>
    <gatha type="last">Pasāteyeva vesāliṃ, gantuṃ nikkhami bhūpati.</gatha>
    <hangnum nr="42"/>
    <gatha type="1"> Gantvā mahāvanaṃ bhikkhū-saṅghaṃ so sannipātiya;</gatha>
    <gatha type="last">Sutvā ubhinnaṃ vādañca, dhammapakkhañca rociya.</gatha>
    <hangnum nr="43"/>
    <gatha type="1"> Khamāpetvā dhammike te, bhikkhū sabbe mahīpati;</gatha>
    <gatha type="last">Attano dhammapakkhattaṃ, vatvā tumhe yathāruci.</gatha>
    <hangnum nr="44"/>
    <gatha type="1"> Sampaggahaṃ sāsanassa, karothāti ca bhāsiya;</gatha>
    <gatha type="last">Datvā ca tesaṃ ārakkhaṃ, agamāsi sakaṃ puraṃ.</gatha>
    <hangnum nr="45"/>
    <gatha type="1"> Nicchetuṃ tāni vatthūni, saṅgho sannipatī tadā;</gatha>
    <gatha type="last">Anaggāni tattha bhassāni, saṅghamajjhe ajāyisuṃ.</gatha>
    <hangnum nr="46"/>
    <gatha type="1"> Tato so revatatthero, sāvetvā saṅghamajjhago;</gatha>
    <gatha type="last">Ubbhāhikāya taṃ vatthuṃ, sametuṃ nicchayaṃ akā.</gatha>
    <hangnum nr="47"/>
    <gatha type="1"> Pācinakeca caturo, caturo pāveyyakepi ca;</gatha>
    <gatha type="last">Ubbhāhikāya sammanni, bhikkhū taṃ vatthu santiyā.</gatha>
    <hangnum nr="48"/>
    <gatha type="1"> Sabbakāmī ca sāḷho ca, khujjasobhitanāmako;</gatha>
    <gatha type="last">Vāsabhagāmiko cāti, thero pācinakā ime.</gatha>
    <hangnum nr="49"/>
    <gatha type="1"> Revato  sāṇasambhūto,</gatha>
    <gatha type="2">Yaso kākoṇḍakatrajo;</gatha>
    <gatha type="3">Sumano cāti cattāro,</gatha>
    <gatha type="last">Therā pāveyyakā ime.</gatha>
    <hangnum nr="50"/>
    <gatha type="1"> Sametuṃ tāni vatthūni, appasaddaṃ anākulaṃ;</gatha>
    <gatha type="last">Agamuṃ vālukārāmaṃ, aṭṭhattherā anāsavā.</gatha>
    <hangnum nr="51"/>
    <gatha type="1"> Daharenā’ji te nettha, paññatte āsane subhe;</gatha>
    <gatha type="last">Nisīdiṃsu mahātherā, mahāmuni mataññuno.</gatha>
    <hangnum nr="52"/>
    <gatha type="1"> Tesu vatthūsu ekekaṃ, kamato revato mahā;</gatha>
    <gatha type="last">Thero theraṃ sabbakāmiṃ, pucchi pucchāsu kovido.</gatha>
    <hangnum nr="53"/>
    <gatha type="1"> Sabbakāmī mahāthero, tena puṭṭho’tha byākari;</gatha>
    <gatha type="last">Sabbāni tāni vatthūni, na kappantīti suttato.</gatha>
    <hangnum nr="54"/>
    <gatha type="1"> Nihanitvā’dhikaraṇaṃ, taṃ te tattha yathākkamaṃ;</gatha>
    <gatha type="last">Tatheva saṅghamajjhepi, pucchāvissajjanaṃ karuṃ.</gatha>
    <hangnum nr="55"/>
    <gatha type="1"> Niggahaṃ pāpabhikkhūnaṃ, dasavatthukadīpanaṃ;</gatha>
    <gatha type="last">Tesaṃ dasasahassānaṃ, mahāthero akaṃsu te.</gatha>
    <hangnum nr="56"/>
    <gatha type="1"> Sabbakāmī puthaviyā, saṅghatthero tadā ahu;</gatha>
    <gatha type="last">So vīsaṃ vassasatiko, tadā’si upasampadā.</gatha>
    <hangnum nr="57"/>
    <gatha type="1"> Sabbakāmī ca sāḷho ca,</gatha>
    <gatha type="2">Revato khujjasobhito;</gatha>
    <gatha type="3">Yaso kākoṇḍakasuto,</gatha>
    <gatha type="last">Sambhūto sāṇavāsiko.</gatha>
    <hangnum nr="58"/>
    <gatha type="1"> Therā ānandattherassa, ete saddhivihārino;</gatha>
    <gatha type="last">Vāsabhagāmiko ceva, sumano ca duve pana.</gatha>
    <hangnum nr="59"/>
    <gatha type="1"> Therā’nuruddhattherassa, ete saddhivihārino;</gatha>
    <gatha type="last">Aṭṭha therā’pi dhaññā te, diṭṭhapubbā tathāgataṃ.</gatha>
    <hangnum nr="60"/>
    <gatha type="1"> Bhikkhū satasahassāni, dvādasāsuṃ samāgatā;</gatha>
    <gatha type="last">Sabbesaṃ revatatthero, bhikkhūnaṃpamukhotadā.</gatha>
    <hangnum nr="61"/>
    <gatha type="1"> Tato  so revatatthero, saddhammaṭṭhitiyā ciraṃ;</gatha>
    <gatha type="last">Kāretuṃ dhammasaṃgītiṃ, sabbabhikkhusamūhato.</gatha>
    <hangnum nr="62"/>
    <gatha type="1"> Pabhinnatthādiñāṇānaṃ, piṭakattayadhārinaṃ;</gatha>
    <gatha type="last">Satāni sattabhikkhūnaṃ, arahantānamuccini.</gatha>
    <hangnum nr="63"/>
    <gatha type="1"> Te sabbe vālukārāme, kāḷāsokena rakkhitā;</gatha>
    <gatha type="last">Revatattherapāmokkhā, akaruṃ dhammasaṅgahaṃ.</gatha>
    <hangnum nr="64"/>
    <gatha type="1"> Pubbe kataṃ tathā eva, dhammaṃ pacchā ca bhāsitaṃ;</gatha>
    <gatha type="last">Ādāya niṭṭhapesuṃ taṃ, etaṃ māsehi aṭṭhahi.</gatha>
    <hangnum nr="65"/>
    <gatha type="1"> Evaṃ dutiyasaṃgītiṃ, katvā tepi mahāyasā;</gatha>
    <gatha type="last">Therā dosakkhayaṃ pattā, pattākālena nibbutiṃ.</gatha>
    <hangnum nr="66"/>
    <gatha type="1"> Iti paramamatīnaṃ pattipattabbakānaṃ,</gatha>
    <gatha type="2">Tibhavahitakarānaṃ lokanātherasānaṃ;</gatha>
    <gatha type="3">Sumariyamaraṇaṃ taṃ saṅkhatā sārakattaṃ,</gatha>
    <gatha type="last">Parigaṇiyamasesaṃ appamatto bhaveyyāti.</gatha>
    <centered>Sujanappasādasaṃvegatthāya kate</centered>
    <centered>Mahāvaṃse dutiyasaṃgīti nāma</centered>
    <centered>Catuttho paricchedo.</centered>
  </text>
</tree>
