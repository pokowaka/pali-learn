<?xml version='1.0' encoding='UTF-8'?>
<tree text="Chatti&#x1E43;satima pariccheda" target="text">
  <text>
    <subhead>Tayodasa rājako</subhead>
    <hangnum nr="1"/>
    <gatha type="1"> Mahallanāgaccayena , putto bhātikatissako;</gatha>
    <gatha type="last">Catuvīsativassāni, laṃkārajjamakārayi.</gatha>
    <hangnum nr="2"/>
    <gatha type="1"> Mahāvihāre pākāraṃ, kārāpesi samantato;</gatha>
    <gatha type="last">Gavaratissavihāraṃ, so kārayitvā mahīpati.</gatha>
    <hangnum nr="3"/>
    <gatha type="1"> Mahāgāmaṇikaṃ vāpiṃ, vihārassa’ssa’dāsi ca;</gatha>
    <gatha type="last">Vihārañca akāresi, bhātiyatissa nāmakaṃ.</gatha>
    <hangnum nr="4"/>
    <gatha type="1"> Kāresuposathāgāraṃ, thūpārāme manorame;</gatha>
    <gatha type="last">Randhakaṇḍakavāpiñca, kārāpesi mahīpati.</gatha>
    <hangnum nr="5"/>
    <gatha type="1"> Sattesu muducittoso, saṅghamhi tibbagāravo;</gatha>
    <gatha type="last">Ubhatosaṅghe mahīpālo, mahādānaṃ pavattayi.</gatha>
    <hangnum nr="6"/>
    <gatha type="1"> Bhātikatissaccayena, tassa kaniṭṭhatissako;</gatha>
    <gatha type="last">Aṭṭhavīsasamārajjaṃ, laṃkādīpe akārayi.</gatha>
    <hangnum nr="7"/>
    <gatha type="1"> Bhūtārāma  mahānāga, therasmiṃ so pasīdiya;</gatha>
    <gatha type="last">Kāresi ratanapāsādaṃ, abhayagirimhi sādhukaṃ.</gatha>
    <hangnum nr="8"/>
    <gatha type="1"> Abhayagirimhi pākāraṃ, mahāpariveṇameva ca;</gatha>
    <gatha type="last">Kāresi maṇisomavhe, mahāpariveṇameva ca.</gatha>
    <hangnum nr="9"/>
    <gatha type="1"> Tattheva cetiyagharaṃ, ambatthale tatheva ca;</gatha>
    <gatha type="last">Kāresi paṭisaṅkhāraṃ, nāgadīpe ghare pana.</gatha>
    <hangnum nr="10"/>
    <gatha type="1"> Mahāvihārasīmaṃso, madditvā tattha kārayi;</gatha>
    <gatha type="last">Kukkuṭagiri pariveṇa, pantiṃ sakkacca bhūpati.</gatha>
    <hangnum nr="11"/>
    <gatha type="1"> Mahāvihāre kāresi, dvādasa manujādhipo;</gatha>
    <gatha type="last">Mahācaturassapāsāde, dassaneyyemanorame.</gatha>
    <hangnum nr="12"/>
    <gatha type="1"> Dakkhiṇavihāra thūpamhi, kañcukañca akārayi;</gatha>
    <gatha type="last">Bhattasālaṃ mahāmegha, vanāsimañca maddiya.</gatha>
    <hangnum nr="13"/>
    <gatha type="1"> Mahāvihārapākāraṃ, passato apanīyaso;</gatha>
    <gatha type="last">Maggaṃ dakkhiṇavihāra, gāmiñcāpi akārayi.</gatha>
    <hangnum nr="14"/>
    <gatha type="1"> Bhūtārāma vihārañca, rāmagoṇakameva ca;</gatha>
    <gatha type="last">Tatheva nandatissassa, ārāmañca akārayi.</gatha>
    <hangnum nr="15"/>
    <gatha type="1"> Pācinato anuḷātissa, pabbataṃ gaṅgarājiyaṃ;</gatha>
    <gatha type="last">Niyelatissārāmañca, piḷa piṭṭhi vihārakaṃ.</gatha>
    <hangnum nr="16"/>
    <gatha type="1"> Rājamahāvihārañca, kāresi manujādhipo;</gatha>
    <gatha type="last">Soyeva tīsu ṭhānesu, kāresu’posathālayaṃ.</gatha>
    <hangnum nr="17"/>
    <gatha type="1"> Kalyāṇīka vihāre ca, maṇḍalagirike tathā;</gatha>
    <gatha type="last">Dubbalavāpitissavhe, vihāresu imesu hi.</gatha>
    <hangnum nr="18"/>
    <gatha type="1"> Kaniṭṭhatissaccayena, tassa putto akārayi;</gatha>
    <gatha type="last">Rajjaṃ dveyeva vassāni, cūḷanāgoti vissuto.</gatha>
    <hangnum nr="19"/>
    <gatha type="1"> Cūḷanāgakaniṭṭhotu, rājāghātiya bhātikaṃ;</gatha>
    <gatha type="last">Ekavassaṃ kuḍḍanāgo, rajjaṃ laṃkāya kārayi.</gatha>
    <hangnum nr="20"/>
    <gatha type="1"> Mahāpeḷañca vaḍḍhesi, ekanāḷikachātake;</gatha>
    <gatha type="last">Bhikkhusatānaṃ pañcannaṃ, abbhocchinnaṃ mahīpati.</gatha>
    <hangnum nr="21"/>
    <gatha type="1"> Kuḍḍanāgassa  rañño tu, devīyā bhātuko tadā;</gatha>
    <gatha type="last">Senāpati sirināgo, coro hutvāna rājino.</gatha>
    <hangnum nr="22"/>
    <gatha type="1"> Balavāhana sampanno, āgamma nagarantikaṃ;</gatha>
    <gatha type="last">Rājabalena yujjhanto, kuḍḍanāgaṃ mahīpatiṃ.</gatha>
    <hangnum nr="23"/>
    <gatha type="1"> Palāpetvā laddhajayo, anurādha pure vare;</gatha>
    <gatha type="last">Laṃkārajjamakāresi, vassānekūnavīsati.</gatha>
    <hangnum nr="24"/>
    <gatha type="1"> Mahāthūpavare chattaṃ, kārāpetvāna bhūpati;</gatha>
    <gatha type="last">Suvaṇṇakammaṃ kāresi, dassaneyyaṃ manoramaṃ.</gatha>
    <hangnum nr="25"/>
    <gatha type="1"> Kāresi lohapāsādaṃ, saṃkhittaṃ pañcabhūmakaṃ;</gatha>
    <gatha type="last">Mahābodhi catudvāre, sopānaṃ punakārayi.</gatha>
    <hangnum nr="26"/>
    <gatha type="1"> Kāretvā chattapāsādaṃ, mahe pūjamakārayi;</gatha>
    <gatha type="last">Kulambaṇañca dīpasmiṃ, vissajjesi dayāparo.</gatha>
    <hangnum nr="27"/>
    <gatha type="1"> Sirināgaccaye tassa, putto tisso akārayi;</gatha>
    <gatha type="last">Rajjaṃ dvāvīsavassāni, dhammavohāra kovido.</gatha>
    <hangnum nr="28"/>
    <gatha type="1"> Ṭhapesi so hi vohāraṃ, hiṃsā muttaṃ yatoidha;</gatha>
    <gatha type="last">Vohāraka tissarājā, iti nāmaṃ tato ahu.</gatha>
    <hangnum nr="29"/>
    <gatha type="1"> Kambugāmakavāsissa, devattherassa santike;</gatha>
    <gatha type="last">Dhammaṃ sutvā paṭikammaṃ, pañcāvāse akārayi.</gatha>
    <hangnum nr="30"/>
    <gatha type="1"> Mahātissassa therassa, anurā rāmavāsino;</gatha>
    <gatha type="last">Pasanno mucelapaṭṭane, dāna vaṭṭamakārayi.</gatha>
    <hangnum nr="31"/>
    <gatha type="1"> Tissarāja maṇḍapañca, mahāvihāradvayepi so;</gatha>
    <gatha type="last">Mahābodhighare pāci, loharūpaddhayampi ca.</gatha>
    <hangnum nr="32"/>
    <gatha type="1"> Sattapaṇṇikapāsādaṃ, kāretvā sukhavāsakaṃ;</gatha>
    <gatha type="last">Māse māse sahassaṃ so, mahāvihārassa dāpayi.</gatha>
    <hangnum nr="33"/>
    <gatha type="1"> Abhayagirivihāre, dakkhiṇamūlasavhaye;</gatha>
    <gatha type="last">Maricavaṭṭi vihāramhi, kulālitissasavhaye.</gatha>
    <hangnum nr="34"/>
    <gatha type="1"> Mahiyaṅgaṇa vihāramhi, mahāgāmakasavhaye;</gatha>
    <gatha type="last">Mahānāgatissavhamhi, tathā kalyāṇīkavhaye.</gatha>
    <hangnum nr="35"/>
    <gatha type="1"> Iti  aṭṭhasu thūpesu, chattakammamakārayi;</gatha>
    <gatha type="last">Mūkanāgasenāpati, vihāre dakkhiṇe tathā.</gatha>
    <hangnum nr="36"/>
    <gatha type="1"> Marica vaṭṭi vihāramhi, puttabhāgavhaye tathā;</gatha>
    <gatha type="last">Issarasamaṇavhamhi, tissavhe nāgadīpake.</gatha>
    <hangnum nr="37"/>
    <gatha type="1"> Iti chasu vihāresu, pākārañca akārayi;</gatha>
    <gatha type="last">Kāresu’ posathāgāraṃ, anurārāmasavhaye.</gatha>
    <hangnum nr="38"/>
    <gatha type="1"> Ariyavaṃsakathāṭhāne, laṃkādīpekhilepi ca;</gatha>
    <gatha type="last">Dāna vaṭṭaṃ ṭhapāpesi, saddhamme gāravena so.</gatha>
    <hangnum nr="39"/>
    <gatha type="1"> Tiṇī satasahassāni, datvāna manujādhipo;</gatha>
    <gatha type="last">Iṇato sayike bhikkhū, mocesi sāsanappiyo.</gatha>
    <hangnum nr="40"/>
    <gatha type="1"> Mahā vesākha pūjaṃ so, kāretvā dīpavāsinaṃ;</gatha>
    <gatha type="last">Sabbe saṃyeva bhikkhūnaṃ, ticīvaramadāpayi.</gatha>
    <hangnum nr="41"/>
    <gatha type="1"> Vetullavādaṃ madditvā, kāretvā pāpaniggahaṃ;</gatha>
    <gatha type="last">Kapilena amaccena, sāsanaṃ jotayīca so.</gatha>
    <hangnum nr="42"/>
    <gatha type="1"> Vissuto’bhayanāgo’ti, kaniṭṭho tassarājino;</gatha>
    <gatha type="last">Deviyā tassa saṃsaṭṭho, ñāto bhīto sabhātarā.</gatha>
    <hangnum nr="43"/>
    <gatha type="1"> Palāyitvā hallatitthaṃ, gantvāna sahasevako;</gatha>
    <gatha type="last">Kuddho viya mātulassa, hatthapādañca chedayi.</gatha>
    <hangnum nr="44"/>
    <gatha type="1"> Rājino raṭṭhatedatthaṃ, ṭhapetvāna idheva taṃ;</gatha>
    <gatha type="last">Sunakhopamaṃ dassayitvā, gahetvā’ti siniddhake.</gatha>
    <hangnum nr="45"/>
    <gatha type="1"> Tattheva nāvaṃ āruyha, paratīramagāsayaṃ;</gatha>
    <gatha type="last">Subhavo mātulo tu, upagamma mahīpati.</gatha>
    <hangnum nr="46"/>
    <gatha type="1"> Suhado viya hutvāna, tasmiṃ raṭṭhamabhindiso;</gatha>
    <gatha type="last">Abhayo taṃ jānanatthaṃ, dūtaṃ idha visajjayi.</gatha>
    <hangnum nr="47"/>
    <gatha type="1"> Taṃ disvā pūgarukkhaṃ so, samantā kuntanāḷiyā;</gatha>
    <gatha type="last">Paribbhamanto madditvā, katvā dubbalamūlakaṃ.</gatha>
    <hangnum nr="48"/>
    <gatha type="1"> Bāhunāyeva pātetvā, tajjetvā taṃ palāpayi;</gatha>
    <gatha type="last">Dūto gantvā abhayassa, taṃ pavattiṃ pavedayi.</gatha>
    <hangnum nr="49"/>
    <gatha type="1"> Ñatvā’bhayo  taṃ damiḷe, ādāya basuke tato;</gatha>
    <gatha type="last">Nagarantikamāgañchi, bhātarā saha yujjhituṃ.</gatha>
    <hangnum nr="50"/>
    <gatha type="1"> Taṃ ñatvāna palāyitvā, assamāruyhadeviyā;</gatha>
    <gatha type="last">Malayaṃ āgamā rājā, taṃkaniṭṭho’nu bandhiya.</gatha>
    <hangnum nr="51"/>
    <gatha type="1"> Rājānaṃ malaye hantvā, devīmādāya āgato;</gatha>
    <gatha type="last">Kāresi nagare rajjaṃ, aṭṭhavassāni bhūpati.</gatha>
    <hangnum nr="52"/>
    <gatha type="1"> Pāsāṇavediṃ kāresi, mahābodhisamantato;</gatha>
    <gatha type="last">Lohapāsādaṅgaṇamhi, rājā maṇḍapameva ca.</gatha>
    <hangnum nr="53"/>
    <gatha type="1"> Dvihi satasahassehi, nekavatthāni bhāgiya;</gatha>
    <gatha type="last">Dīpamhi bhikkhusaṅghassa, vatthadānamadāsi so.</gatha>
    <hangnum nr="54"/>
    <gatha type="1"> Abhayassa’ccaye bhātu, tassassa tassa atrajo;</gatha>
    <gatha type="last">Dvevassāni sirināgo, laṃkārajja makārayi.</gatha>
    <hangnum nr="55"/>
    <gatha type="1"> Paṭisaṅkhariya pākāraṃ, mahābodhisamantato;</gatha>
    <gatha type="last">Mahābodhigharasseva, soyeva vālikātale.</gatha>
    <hangnum nr="56"/>
    <gatha type="1"> Mūcelarukkhaparato, haṃsavaṭṭaṃ manoramaṃ;</gatha>
    <gatha type="last">Mahantaṃ maṇḍapañceva, kārāpesi mahīpati.</gatha>
    <hangnum nr="57"/>
    <gatha type="1"> Vijayakumārako nāma, sirināgassa atrajo;</gatha>
    <gatha type="last">Pituno accaye rajjaṃ, ekavassamakārayi.</gatha>
    <hangnum nr="58"/>
    <gatha type="1"> Lambakaṇṇā tayo āsuṃ, sahātā mahiyaṅgaṇe;</gatha>
    <gatha type="last">Saṅghatisso saṅghabodhi, tatiyo goṭṭhakābhayo.</gatha>
    <hangnum nr="59"/>
    <gatha type="1"> Te tissavāpimariyāda-gato andho vicakkhaṇo;</gatha>
    <gatha type="last">Rājupaṭṭhānamāyante, padasaddena abravi.</gatha>
    <hangnum nr="60"/>
    <gatha type="1"> ‘‘Pathavīsāmino ete, tayo vahatibhū’iti;</gatha>
    <gatha type="last">Taṃ sutvā abhayo pacchā, yanto pucchi punāhaso.</gatha>
    <hangnum nr="61"/>
    <gatha type="1"> Tassa vaṃso ṭhassatīti,</gatha>
    <gatha type="2">Puna pucchitameva so;</gatha>
    <gatha type="3">‘‘Pacchimassā’’ti so āha,</gatha>
    <gatha type="last">Taṃ sutvā dvīhisoagā.</gatha>
    <hangnum nr="62"/>
    <gatha type="1"> Te  puraṃ pavisitvāna, tayo rañño’ti vallabho;</gatha>
    <gatha type="last">Rājakiccāni sādhentā, vasantā rājasantike.</gatha>
    <hangnum nr="63"/>
    <gatha type="1"> Hantvā vijayarājānaṃ, rājagehamhi ekato;</gatha>
    <gatha type="last">Senāpatiṃsaṅghatissaṃ, duverajje’bhisecayuṃ.</gatha>
    <hangnum nr="64"/>
    <gatha type="1"> Evaṃ so abhisittova, anurādhapuruttame;</gatha>
    <gatha type="last">Rajjaṃ cattāri vassāni, saṅghatisso akārayi.</gatha>
    <hangnum nr="65"/>
    <gatha type="1"> Mahāthūpamhi chattañca, hemakammañca kārayi;</gatha>
    <gatha type="last">Visuṃ satasahassagghe, caturo ca mahāmaṇi.</gatha>
    <hangnum nr="66"/>
    <gatha type="1"> Majjhe catunnaṃ sūriyānaṃ, ṭhapāpesi mahīpati;</gatha>
    <gatha type="last">Thūpassa muddhani tathā-nagghavajiracumbaṭaṃ.</gatha>
    <hangnum nr="67"/>
    <gatha type="1"> So chattamahapūjāya, saṅghassa manujādhipo;</gatha>
    <gatha type="last">Cattālīsasahassassa, cha cīvaramadāpayi.</gatha>
    <hangnum nr="68"/>
    <gatha type="1"> Taṃ mahādevatherena, dāmagallaka vāsino;</gatha>
    <gatha type="last">Desitaṃ khandhake suttaṃ, yāgānisaṃsa dīpanaṃ.</gatha>
    <hangnum nr="69"/>
    <gatha type="1"> Sutvā pasanno saṅghassa, yāgudānamadāpayi;</gatha>
    <gatha type="last">Nagarassa catudvāre, sakkaccañceva sādhu ca.</gatha>
    <hangnum nr="70"/>
    <gatha type="1"> So antarantare rājā, jambupakkāni khādituṃ;</gatha>
    <gatha type="last">Sahorodho sahāmacco, agāpācina dīpakaṃ.</gatha>
    <hangnum nr="71"/>
    <gatha type="1"> Upaddutaṃ’ssa gamane, manussā pāci vāsino;</gatha>
    <gatha type="last">Visaṃ phalesu yo jesuṃ, rājabhojjāya jambuyā.</gatha>
    <hangnum nr="72"/>
    <gatha type="1"> Khāditvā jambupakkāni, tāni tattheva so mato;</gatha>
    <gatha type="last">Senāpati saṅghadhabādhīṃ-bhayo rajje’bhisecayi.</gatha>
    <hangnum nr="73"/>
    <gatha type="1"> Rājāsiri saṅgha bodhi, vissuto pañcasīlavā;</gatha>
    <gatha type="last">Anurādhapure rajjaṃ, duve vassāni kārayi.</gatha>
    <hangnum nr="74"/>
    <gatha type="1"> Mahāvihāre kāresi, salākaggaṃ manoramaṃ;</gatha>
    <gatha type="last">Tadādīpe manusseso, ñatvā dubbuṭṭhupaddute.</gatha>
    <hangnum nr="75"/>
    <gatha type="1"> Karuṇāya kampitamano, mahāthūpaṅgaṇe sayaṃ;</gatha>
    <gatha type="last">Nipajji bhūmiyaṃ rājā, katvāna iti nicchayaṃ.</gatha>
    <hangnum nr="76"/>
    <gatha type="1"> ‘‘Pavassitvāna  devena, jalenupalāvite mayi;</gatha>
    <gatha type="last">Naheva vuṭṭhahissāmi, maramānopahaṃ idha’’.</gatha>
    <hangnum nr="77"/>
    <gatha type="1"> Evaṃ nipanne bhūminde, devo pāvassi tāvade;</gatha>
    <gatha type="last">Laṃkādīpamhi sakale, piṇayanto mahāmahiṃ.</gatha>
    <hangnum nr="78"/>
    <gatha type="1"> Tathāpi nuṭṭhahatiso, apilāpanato jale;</gatha>
    <gatha type="last">Āvariṃsu tato’maccā, jalaniggamanāḷiyo.</gatha>
    <hangnum nr="79"/>
    <gatha type="1"> Tato jalamhi pilavaṃ, rājā vuṭṭhāsi dhammiko;</gatha>
    <gatha type="last">Karuṇāyanudi evaṃ, dīpe dubbuṭṭhikābhayaṃ.</gatha>
    <hangnum nr="80"/>
    <gatha type="1"> Corātahiṃ tahiṃ jātā, iti sutvāna bhūpati;</gatha>
    <gatha type="last">Core āṇāpayitvāna, rahassena palāpīya.</gatha>
    <hangnum nr="81"/>
    <gatha type="1"> Āṇāpetvā rahassena, matānaṃ so kalevaraṃ;</gatha>
    <gatha type="last">Aggīhi uttāsetvāna, hanitaṃ corupaddavaṃ.</gatha>
    <hangnum nr="82"/>
    <gatha type="1"> Eko yakkho idhāgamma, rattakkho iti vissuto;</gatha>
    <gatha type="last">Karoti rattāna’kkhīti, manussānaṃ tahiṃ tahiṃ.</gatha>
    <hangnum nr="83"/>
    <gatha type="1"> Aññamaññamapekkhitvā, bhāyitvā rattanettataṃ;</gatha>
    <gatha type="last">Narāmaranti te yakkho, sobhakkhesi asaṅkito.</gatha>
    <hangnum nr="84"/>
    <gatha type="1"> Rājā upaddavaṃ tesaṃ, sutvā santattamānaso;</gatha>
    <gatha type="last">Eko’pavāsa gabbhamhi, hutvā aṭṭhaṅguposathi.</gatha>
    <hangnum nr="85"/>
    <gatha type="1"> ‘‘Apassitvāna taṃ yakkhaṃ, na cuṭṭhāmī’’ti so sayi;</gatha>
    <gatha type="last">Tassa so dhammatejena, agā yakkho tadantikaṃ.</gatha>
    <hangnum nr="86"/>
    <gatha type="1"> Tena ‘‘kosī’’ti puṭṭho ca, so ‘‘aha’’nti pavedayi;</gatha>
    <gatha type="last">‘‘Kasmā pajaṃ me bhakkhesi, mā khāda’’iti sobravi.</gatha>
    <hangnum nr="87"/>
    <gatha type="1"> ‘‘Ekasmiṃ me janapade, nare dehī’’ti sobravi;</gatha>
    <gatha type="last">‘‘Na sakkā iti vutte so, kamenekaṃti abravi.</gatha>
    <hangnum nr="88"/>
    <gatha type="1"> ‘‘Aññaṃ na sakkā dātuṃ me, maṃ khāda’’ iti sobravi;</gatha>
    <gatha type="last">‘‘Na sakkā’’iti taṃ yāci, gāme gāme baliñca so.</gatha>
    <hangnum nr="89"/>
    <gatha type="1"> Sādhūti vatvā bhūmindo, dipampi sakalepi ca;</gatha>
    <gatha type="last">Gāmavare nivesetvā, baliṃtassa adāpayi.</gatha>
    <hangnum nr="90"/>
    <gatha type="1"> Mahāsattena  teneva, sabbabhūtānukampinā;</gatha>
    <gatha type="last">Mahārogabhayaṃ jātaṃ, dīpadīpena nāsitaṃ.</gatha>
    <hangnum nr="91"/>
    <gatha type="1"> So bhaṇḍāgāriko rañño,</gatha>
    <gatha type="2">Amacco goṭṭhatābhayo;</gatha>
    <gatha type="3">Cero hutvā uttarato,</gatha>
    <gatha type="last">Nagaraṃ samupāgami.</gatha>
    <hangnum nr="92"/>
    <gatha type="1"> Parissāvanamādāya, rājā dakkhiṇadvārato;</gatha>
    <gatha type="last">Parahiṃsamarocento, ekakova palāyi so.</gatha>
    <hangnum nr="93"/>
    <gatha type="1"> Puṭabhattaṃ gahetvāna, gacchanto purito pathi;</gatha>
    <gatha type="last">Bhattabhogāyarājānaṃ, nibandhittha punappunaṃ.</gatha>
    <hangnum nr="94"/>
    <gatha type="1"> Jalaṃ parissāvayitvā, bhuñjitvāna dayāluko;</gatha>
    <gatha type="last">Tassevaṃ’nuggahaṃ kātuṃ, idaṃ vacanamabruvi.</gatha>
    <hangnum nr="95"/>
    <gatha type="1"> ‘‘Saṅghabodhi ahaṃ rājā, gahetvā mamabho sīraṃ;</gatha>
    <gatha type="last">Goṭṭhābhayassa dassehi, bahuṃ dassati te dhanaṃ.</gatha>
    <hangnum nr="96"/>
    <gatha type="1"> Na icchito tathākātuṃ, tassatthāya mahīpati;</gatha>
    <gatha type="last">Nisinnoyeva amari, so sīsaṃ tassa ādiya.</gatha>
    <hangnum nr="97"/>
    <gatha type="1"> Goṭṭhābhayassa dassesi, sotu vimhitamānaso;</gatha>
    <gatha type="last">Datvā tassa dhanaṃ rañño, sakkāraṃ sādhukārayi.</gatha>
    <hangnum nr="98"/>
    <gatha type="1"> Evaṃ goṭṭhābhayo eso, meghavaṇṇābhayo’ti ca;</gatha>
    <gatha type="last">Vissuto terasa samā, laṃkārajjamakārayi.</gatha>
    <hangnum nr="99"/>
    <gatha type="1"> Mahāvatthuṃ kārayitvā, vatthudvāramhi maṇḍapaṃ;</gatha>
    <gatha type="last">Kārayitvā maṇḍayitvā, so bhikkhu tattha saṅghato.</gatha>
    <hangnum nr="100"/>
    <gatha type="1"> Aṭṭhuttarasahassāni, nisīdetvā dine dine;</gatha>
    <gatha type="last">Yāgukhajjaka bhojjehi, sādūhi vividhehi ca.</gatha>
    <hangnum nr="101"/>
    <gatha type="1"> Sacīvarehi kappetvā, mahādānaṃ pavattayi;</gatha>
    <gatha type="last">Ekavīsadinā nevaṃ, nibaddhañcassa kārayi.</gatha>
    <hangnum nr="102"/>
    <gatha type="1"> Mahāvihāre kāresi, silāmaṇḍapa muttamaṃ;</gatha>
    <gatha type="last">Lohapāsādathambhe ca, parivattiya ṭhāpayi.</gatha>
    <hangnum nr="103"/>
    <gatha type="1"> Mahābodhi  silāvediṃ, uttaradvāratoraṇaṃ;</gatha>
    <gatha type="last">Patiṭṭhāpesi thambhe ca, cakukaṇṇe sacakkake.</gatha>
    <hangnum nr="104"/>
    <gatha type="1"> Tisso sīlāpaṭimāyo, tīsu dvāresu kārayi;</gatha>
    <gatha type="last">Ṭhapāpesi ca pallaṅkaṃ, dakkhiṇamhi silāmayaṃ.</gatha>
    <hangnum nr="105"/>
    <gatha type="1"> Padhānabhūmiṃ kāresi, mahāvihārapacchato;</gatha>
    <gatha type="last">Dīpamhi jiṇṇakāvāsaṃ, sabbañca paṭisaṅkhari.</gatha>
    <hangnum nr="106"/>
    <gatha type="1"> Thūpārāme thūpagharaṃ, therambatthalake tathā;</gatha>
    <gatha type="last">Ārāme maṇisomavhe, paṭisaṅkhārayi ca so.</gatha>
    <hangnum nr="107"/>
    <gatha type="1"> Thūpārāme maṇisomā-rāme maricavaṭṭake;</gatha>
    <gatha type="last">Dakkhiṇavha vihāre ca, uposathagharāni ca.</gatha>
    <hangnum nr="108"/>
    <gatha type="1"> Meghavaṇṇābhayavhañca, navavihāramakārayi;</gatha>
    <gatha type="last">Vihāramahapūjāyaṃ, piṇḍetvā dīpavāsīnaṃ.</gatha>
    <hangnum nr="109"/>
    <gatha type="1"> Tiṃsabhikkhusahassānaṃ, chacīvaramadāsi ca;</gatha>
    <gatha type="last">Mahāvesākhapūjañca, tadā evaṃ akārayi.</gatha>
    <hangnum nr="110"/>
    <gatha type="1"> Anuvassañca saṅghassa, chacīvaramadāmayi;</gatha>
    <gatha type="last">Pāpakānaṃ niggahena, sodhento sāsanaṃ tu so.</gatha>
    <hangnum nr="111"/>
    <gatha type="1"> Vetullavādino bhikkhū, abhayagirinivāsino;</gatha>
    <gatha type="last">Gāhayitvāsaṭṭhimatte, jinasāsanakaṇṭake.</gatha>
    <hangnum nr="112"/>
    <gatha type="1"> Katvāna niggahaṃ tesaṃ, paratire khipāpayi;</gatha>
    <gatha type="last">Tattha khittassa therassa, nissito bhikkhucoḷiko.</gatha>
    <hangnum nr="113"/>
    <gatha type="1"> Saṅghamitto’tināmena, bhūtivijjādikovido;</gatha>
    <gatha type="last">Mahāvihāre bhikkhunaṃ, kujjhitvāna idhagamā.</gatha>
    <hangnum nr="114"/>
    <gatha type="1"> Thūpārāme sannipātaṃ, pavisitvā asaññato;</gatha>
    <gatha type="last">Saṅghapālassa pariveṇa, vāsittherassa tattha so.</gatha>
    <hangnum nr="115"/>
    <gatha type="1"> Goṭṭhāsayassa therassa, mātulassa’ssa rājino;</gatha>
    <gatha type="last">Rañño nāmenā‘‘lapanto, vacanaṃ paṭibāhiya.</gatha>
    <hangnum nr="116"/>
    <gatha type="1"> Rañño kulūpago āsi, rājā tasmiṃ pasīdiya;</gatha>
    <gatha type="last">Jeṭṭhaputtaṃ jeṭṭhatissaṃ, mahāsenaṃ kaniṭṭhakaṃ.</gatha>
    <hangnum nr="117"/>
    <gatha type="1"> Appesi  tassa bhikkhussa, so saṅgaṇhi dutiyakaṃ;</gatha>
    <gatha type="last">Upanandhi tasmiṃ bhikkhusmiṃ, jeṭṭhatisso kumārako.</gatha>
    <hangnum nr="118"/>
    <gatha type="1"> Pituno accaye jeṭṭha, sisso rājāahosiso;</gatha>
    <gatha type="last">Pitu sārīra sakkāre, niggantuṃ nicchamānake.</gatha>
    <hangnum nr="119"/>
    <gatha type="1"> Duṭṭhāmacce niggahetuṃ, sayaṃ nikkhamma bhūpati;</gatha>
    <gatha type="last">Kaniṭṭhaṃ purato katvā, pitukāyaṃ anantaraṃ.</gatha>
    <hangnum nr="120"/>
    <gatha type="1"> Tato amacce katvāna, sayaṃ hutvāna pacchato;</gatha>
    <gatha type="last">Kaniṭṭhe pitukāye ca, nikkhante tadanantaraṃ.</gatha>
    <hangnum nr="121"/>
    <gatha type="1"> Dvāraṃ saṃvarayitvāna, duṭṭhamacce nighātiya;</gatha>
    <gatha type="last">Sūle appesi pituno, citakāyasamantato.</gatha>
    <hangnum nr="122"/>
    <gatha type="1"> Tena’ssa kammunā nāmaṃ, kakkhalopapadaṃahu;</gatha>
    <gatha type="last">Saṅghamittotu so bhikkhu, bhīto tasmiṃ narādhipā.</gatha>
    <hangnum nr="123"/>
    <gatha type="1"> Tassābhisekasamakālaṃ, mahāsenena mantiya;</gatha>
    <gatha type="last">Tassābhisekaṃ pekkhanto, paratīraṃ gato ito.</gatha>
    <hangnum nr="124"/>
    <gatha type="1"> Pitarā so vippakataṃ, lohapāsāda muttamaṃ;</gatha>
    <gatha type="last">Koṭidhanaṃ agghanakaṃ, kāresi sattabhūmakaṃ.</gatha>
    <hangnum nr="125"/>
    <gatha type="1"> Saṭṭhisatasahassagghaṃ, pūjayitvā maṇiṃtahiṃ;</gatha>
    <gatha type="last">Kāresi jeṭṭhatissotaṃ, maṇipāsādanāmakaṃ.</gatha>
    <hangnum nr="126"/>
    <gatha type="1"> Maṇi duve mahagghe ca, mahāthūpe apūjayi;</gatha>
    <gatha type="last">Mahābodhighare tīṇi, toraṇāni ca kārayi.</gatha>
    <hangnum nr="127"/>
    <gatha type="1"> Kārayitvā vihāraṃ so, pācinatissa pabbataṃ;</gatha>
    <gatha type="last">Pañcavāsesu saṅghassa, adāsi puthuvī pati.</gatha>
    <hangnum nr="128"/>
    <gatha type="1"> Devānaṃpiyatissena, so patiṭṭhāpitaṃ purā;</gatha>
    <gatha type="last">Thūpārāme urusilā, paṭimaṃ cārudassanaṃ.</gatha>
    <hangnum nr="129"/>
    <gatha type="1"> Netvāna thūpārāmavhaṃ, jeṭṭhatisso mahīpahi;</gatha>
    <gatha type="last">Patiṭṭhāpesi ārāme, pācinatissa pabbate.</gatha>
    <hangnum nr="130"/>
    <gatha type="1"> Kāḷamattikavāpiṃso, adācetiya pabbate;</gatha>
    <gatha type="last">Vihāra pāsāda mahaṃ, mahāvesākhameva ca.</gatha>
    <hangnum nr="131"/>
    <gatha type="1"> Katvā  tiṃsa sahassassa, saṅghassa’dā chacīvaraṃ;</gatha>
    <gatha type="last">Āḷambagāmavāpiṃso, jeṭṭhatisso akārayi.</gatha>
    <hangnum nr="132"/>
    <gatha type="1"> Evaṃ so vividhaṃ puññaṃ, pāsādakaraṇādikaṃ;</gatha>
    <gatha type="last">Kārento dasavassāni, rājā rajjamakārayi.</gatha>
    <hangnum nr="133"/>
    <gatha type="1"> Iti bahuvidha puñña hetu bhūtā,</gatha>
    <gatha type="2">Narapatitā bahupāpahetu cāti;</gatha>
    <gatha type="3">Madhuramiva visenamissamannaṃ,</gatha>
    <gatha type="last">Sujanamano bhajate na taṃ kadāpi.</gatha>
    <centered>Sujanappasāda saṃvegatthāya kate mahāvaṃse</centered>
    <centered>Tayodasarājakonāma</centered>
    <centered>Chattiṃsatimo paricchedo.</centered>
  </text>
</tree>
