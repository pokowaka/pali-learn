<?xml version='1.0' encoding='UTF-8'?>
<tree text="Dutiyapariccheda" target="text">
  <text>
    <subhead>Mahāsammatavaṃsa</subhead>
    <hangnum nr="1"/>
    <gatha type="1"> Mahāsammata  rājassa, vaṃsajo hi mahāmuni;</gatha>
    <gatha type="last">Kappassādimhi rājā’si, mahāsammatanāmako.</gatha>
    <hangnum nr="2"/>
    <gatha type="1"> Rojo ca vararojo ca, tathā kalyāṇakā duve;</gatha>
    <gatha type="last">Uposatho ca mandhātā, carako’pacarā duve.</gatha>
    <hangnum nr="3"/>
    <gatha type="1"> Cetīyo mucalo ceva, mahāmūcalanāmako;</gatha>
    <gatha type="last">Mucalindo sāgaro ceva, sāgaro deva vanāmako.</gatha>
    <hangnum nr="4"/>
    <gatha type="1"> Bharato bhagīratho ceva, ruci ca suruci pica;</gatha>
    <gatha type="last">Patāpo mahāpatāpo, panādā ca tathā duve.</gatha>
    <hangnum nr="5"/>
    <gatha type="1"> Sudassano ca neru ca, tathā eva duve duve;</gatha>
    <gatha type="last">Pacchimā cā’ti rājāno, tassa puttapaputtakā.</gatha>
    <hangnum nr="6"/>
    <gatha type="1"> Asaṃkhiyāyukā ete, aṭṭhavīsati bhūmipā;</gatha>
    <gatha type="last">Kusāvatiṃ rājagahaṃ, mithilañcāpi āvasuṃ.</gatha>
    <hangnum nr="7"/>
    <gatha type="1"> Tato satañca rājano, chappaññāsa ca saṭṭhi ca;</gatha>
    <gatha type="last">Caturāsīti sahassāni, chattiṃsā ca tato pare.</gatha>
    <hangnum nr="8"/>
    <gatha type="1"> Dvattiṃsa aṭṭhavīsā ca, dvāvīsati tato pare;</gatha>
    <gatha type="last">Aṭṭhārasa sattarasa, pañcadasa catuddasa.</gatha>
    <hangnum nr="9"/>
    <gatha type="1"> Nava satta dvādasa ca, pañcavīsa tatopare;</gatha>
    <gatha type="last">Pañcavīsaṃ dvādasa ca, dvādasañca navā pica.</gatha>
    <hangnum nr="10"/>
    <gatha type="1"> Caturāsītisahassāni, makhādevādikāpi ca;</gatha>
    <gatha type="last">Caturāsītisahassāni, kaḷārājanakādayo.</gatha>
    <hangnum nr="11"/>
    <gatha type="1"> Soḷasa yāva okkātaṃ, paputtā rāsito ime;</gatha>
    <gatha type="last">Visuṃ visuṃ pure rajjaṃ, kamato anusāsisuṃ.</gatha>
    <hangnum nr="12"/>
    <gatha type="1"> Okkāmukho jeṭṭhaputto, okkākasā’si bhūpati;</gatha>
    <gatha type="last">Nipuro candīmā candaṃ-mukho ca sivi sañjayo.</gatha>
    <hangnum nr="13"/>
    <gatha type="1"> Vessantara  mahārājā, jālī ca sīhavāhano;</gatha>
    <gatha type="last">Sīhassaro ca iccete, tassa putta pa puttakā.</gatha>
    <hangnum nr="14"/>
    <gatha type="1"> Dveasīti sahassāni, sīhassarassa rājino;</gatha>
    <gatha type="last">Putta pa putta rājāno, jayaseno tadantimo.</gatha>
    <hangnum nr="15"/>
    <gatha type="1"> Ete kapilavatthusmiṃ, sakyarājāti vissutā;</gatha>
    <gatha type="last">Sīhahanu mahārājā, jayasenassa atrajo.</gatha>
    <hangnum nr="16"/>
    <gatha type="1"> Jayasenassa dhītā ca, nāmenā’si yasodharā;</gatha>
    <gatha type="last">Devadaye devadaha-sakko nāmā’si bhūpati.</gatha>
    <hangnum nr="17"/>
    <gatha type="1"> Añjano cā’tha kaccānā, āsuṃ tassa sutā duve;</gatha>
    <gatha type="last">Mahesīcā’si kaccānā, rañño sīhahanussa sā.</gatha>
    <hangnum nr="18"/>
    <gatha type="1"> Āsī añjanasakkassa, mahesī sā yasodharā;</gatha>
    <gatha type="last">Añjanassa duve dhītā, māyā cātha pajāpati.</gatha>
    <hangnum nr="19"/>
    <gatha type="1"> Puttā duve daṇḍapāṇī, suppabuddho ca sākiyo;</gatha>
    <gatha type="last">Pañca puttā duve dhītā, āsuṃ sīhahanussare.</gatha>
    <hangnum nr="20"/>
    <gatha type="1"> Suddhodano dhotodano, sakkasukkamitodano;</gatha>
    <gatha type="last">Amitā pamitācā’ti, ime pañca imā duve.</gatha>
    <hangnum nr="21"/>
    <gatha type="1"> Suppabuddhassa sakkassa, mahesī amitā ahu;</gatha>
    <gatha type="last">Tassā’suṃ bhaddakaccānā, devadatto duve sutā.</gatha>
    <hangnum nr="22"/>
    <gatha type="1"> Māyā mahāpajāpati ceva, suddhodana mahesīyo;</gatha>
    <gatha type="last">Suddhodana mahārañño, putto māyāya so jino.</gatha>
    <hangnum nr="23"/>
    <gatha type="1"> Mahā sammatavaṃsamhi, asambhinne mahāmuni;</gatha>
    <gatha type="last">Evaṃ pavatte sañjāto, sabba khatthiya muddhani.</gatha>
    <hangnum nr="24"/>
    <gatha type="1"> Siddhatthassa kumārassa, bodhisattassa sā ahu;</gatha>
    <gatha type="last">Mahesī bhaddakaccānā, putto tassā’si rāhulo.</gatha>
    <hangnum nr="25"/>
    <gatha type="1"> Bimbisāro ca siddhattha-kumāro ca sahāyakā;</gatha>
    <gatha type="last">Ubhinnaṃ pitaro cāpi, sahāyāeva te ahuṃ.</gatha>
    <hangnum nr="26"/>
    <gatha type="1"> Bodhisatto bimbisārā, pañcavassādhiko ahu;</gatha>
    <gatha type="last">Ekūnatiṃso vayasā, bodhisatto’bhinikkhami.</gatha>
    <hangnum nr="27"/>
    <gatha type="1"> Padahitvāna  chabbassaṃ, bodhiṃ patvā kamena ca;</gatha>
    <gatha type="last">Pañcatiṃso tha vayasā, bimbisāramupāgami.</gatha>
    <hangnum nr="28"/>
    <gatha type="1"> Bimbisāro pannarasa-vasso’tha pītaraṃ sayaṃ;</gatha>
    <gatha type="last">Abhisitto mahāpañño, patto rajjassa tassa tu.</gatha>
    <hangnum nr="29"/>
    <gatha type="1"> Patte soḷasame vasse, satthā dhammamadesayi;</gatha>
    <gatha type="last">Dvāpaññāseva vassāni, rajjaṃ kāresi so pana.</gatha>
    <hangnum nr="30"/>
    <gatha type="1"> Rajje samā pannarasa, pubbe jinasamāgamā;</gatha>
    <gatha type="last">Sattatiṃsa samā tassa, dharamāne tathāgate.</gatha>
    <hangnum nr="31"/>
    <gatha type="1"> Bimbisārasuto’jāta-sattutaṃ ghātīyā’mati;</gatha>
    <gatha type="last">Rajjaṃ dvattiṃsavassāni, mahāmittaddukārayī.</gatha>
    <hangnum nr="32"/>
    <gatha type="1"> Ajātasattuno vasse, aṭṭhame muni nibbuto;</gatha>
    <gatha type="last">Pacchā so kārayī rajjaṃ, vassāni catuvīsati.</gatha>
    <hangnum nr="33"/>
    <gatha type="1"> Tathāgato sakalalokaggataṃ gato;</gatha>
    <gatha type="2">Aniccatāva samavaso upāgato;</gatha>
    <gatha type="3">Iti’dha yo bhayajananiṃ aniccataṃ,</gatha>
    <gatha type="last">Avekkhate sa bhavati dukkhapāragūti.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Mahāsammatavaṃso nāma</centered>
    <centered>Dutiyo paricchedo.</centered>
  </text>
</tree>
