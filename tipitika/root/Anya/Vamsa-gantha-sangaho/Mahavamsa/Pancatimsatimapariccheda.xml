<?xml version='1.0' encoding='UTF-8'?>
<tree text="Pa&#xF1;cati&#x1E43;satimapariccheda" target="text">
  <text>
    <subhead>Dvādasarājako</subhead>
    <hangnum nr="1"/>
    <gatha type="1"> Āmaṇḍagāmaṇyabhayo, mahādāṭhikaaccaye;</gatha>
    <gatha type="last">Navavassanaṭṭhamāse, rajjaṃ kāresi taṃ suto.</gatha>
    <hangnum nr="2"/>
    <gatha type="1"> Chattāti chattaṃ kāresi, mahāthūpe manorame;</gatha>
    <gatha type="last">Tatheva pādavediñca, muddhavediñca kārayi.</gatha>
    <hangnum nr="3"/>
    <gatha type="1"> Tatheva lohapāsāda, thūpavhe posathavhaye;</gatha>
    <gatha type="last">Kāresi kucchiājiraṃ, kucchiāḷindameva ca.</gatha>
    <hangnum nr="4"/>
    <gatha type="1"> Ubhayatthāpi  kāresi, cāruṃ ratanapaṇḍapaṃ;</gatha>
    <gatha type="last">Rajataleṇa vihārañca, kārāpesi narādhipe.</gatha>
    <hangnum nr="5"/>
    <gatha type="1"> Mahāgāmeṇḍavāpiṃso, passe kāriya dakkhiṇe;</gatha>
    <gatha type="last">Dakkhiṇassa vihārassa, adāsi puññadakkhiṇo.</gatha>
    <hangnum nr="6"/>
    <gatha type="1"> Māghātaṃ sakale dīpe, kāresi manujādhipo;</gatha>
    <gatha type="last">Valliphalāni sabbāni, ropāpetvā tahiṃ tahiṃ.</gatha>
    <hangnum nr="7"/>
    <gatha type="1"> Maṃ sakubhaṇḍakaṃ nāma, āmaṇḍiya mahīpati;</gatha>
    <gatha type="last">Pattaṃ pūrāpayitvāna, kāretvā vatthacumbaṭaṃ.</gatha>
    <hangnum nr="8"/>
    <gatha type="1"> Dāpesi sabbasaṅghassa, vippasannena cetasā;</gatha>
    <gatha type="last">Patte pūrāpayitvā so, āmaṇḍa gāmaṇividū.</gatha>
    <hangnum nr="9"/>
    <gatha type="1"> Taṅkaniṭṭhokaṇirājā-tisso ghātiya tātaraṃ;</gatha>
    <gatha type="last">Tīṇi vassāni nagare, rajjaṃ kāresi khattiyo.</gatha>
    <hangnum nr="10"/>
    <gatha type="1"> Uposathagharaṭṭaṃ esā, nicchini cekiyavhaye;</gatha>
    <gatha type="last">Rājāparādhakammamhi, putte saṭṭhitu bhikkhavo.</gatha>
    <hangnum nr="11"/>
    <gatha type="1"> Sahoḍḍe gāhayitvāna, rājā cetiya pabbate;</gatha>
    <gatha type="last">Khipāpesi kaṇiravhe, pabbhāramhi asīlake.</gatha>
    <hangnum nr="12"/>
    <gatha type="1"> Kaṇirājā accayena, āmaṇḍagāmaṇi suto;</gatha>
    <gatha type="last">Cūḷābhayo vassamekaṃ, rajjaṃ kāresi khattiyo.</gatha>
    <hangnum nr="13"/>
    <gatha type="1"> So goṇakanadītīre, purapassamhi dakkhiṇe;</gatha>
    <gatha type="last">Kārāpesi mahīpālo, vihāre cūḷagallakaṃ.</gatha>
    <hangnum nr="14"/>
    <gatha type="1"> Cūḷābhayassa’cca yena, sīvali taṃ kaniṭṭhikā;</gatha>
    <gatha type="last">Āmaṇḍadhītā caturo, māse rajjamakārayi.</gatha>
    <hangnum nr="15"/>
    <gatha type="1"> Āmaṇḍa bhāgineyyā tu, sīvaliṃ apanīyataṃ;</gatha>
    <gatha type="last">Iḷanāgoti nāmena, chattaṃ ussāpayi pure.</gatha>
    <hangnum nr="16"/>
    <gatha type="1"> Tissavāpiṃ gate tasmiṃ, ādivasse narādhipe;</gatha>
    <gatha type="last">Taṃ hitvā puramāgañchuṃ, bahavolambakaṇṇakā.</gatha>
    <hangnum nr="17"/>
    <gatha type="1"> Tahiṃ adisvā te rājā, kuddho tehi akārayi;</gatha>
    <gatha type="last">Maddayaṃ vāpiyā passe, mahāthūpañjasaṃsayaṃ.</gatha>
    <hangnum nr="18"/>
    <gatha type="1"> Tesaṃ  vicārake katvā, caṇḍāle ca ṭhapāpayi;</gatha>
    <gatha type="last">Tena kuddhālambakaṇṇā, sabbe hutvāna ekato.</gatha>
    <hangnum nr="19"/>
    <gatha type="1"> Rājānaṃ taṃ gahetvāna, rundhitvāna sake ghare;</gatha>
    <gatha type="last">Sayaṃ rajjaṃ vicāresuṃ, rañño devī tadā sakaṃ.</gatha>
    <hangnum nr="20"/>
    <gatha type="1"> Puttaṃ candamukhasivaṃ, maṇḍayitvā kumārakaṃ;</gatha>
    <gatha type="last">Datvāna hatthe dhātīnaṃ, maṅgalahatthi santike.</gatha>
    <hangnum nr="21"/>
    <gatha type="1"> Pesesi vatvā sandesaṃ, netvā taṃ dhātiyo tahiṃ;</gatha>
    <gatha type="last">Vadiṃsu devisandesaṃ, sabbaṃ maṅgala hatthino.</gatha>
    <hangnum nr="22"/>
    <gatha type="1"> ‘‘Ayaṃ te sādhino putto,</gatha>
    <gatha type="2">Sāmiko cārake ṭhito;</gatha>
    <gatha type="3">Arihi ghātato seso,</gatha>
    <gatha type="last">Tayā ghāto imassa tu.</gatha>
    <hangnum nr="23"/>
    <gatha type="1"> Tvamenaṃ kira ghātehi, idaṃ devivaco’’iti;</gatha>
    <gatha type="last">Vatvā tu sayāpesuṃ, pādamūlamhi hatthino.</gatha>
    <hangnum nr="24"/>
    <gatha type="1"> Dukkhito so ruditvāna, nāgo bhetvāna āḷakaṃ;</gatha>
    <gatha type="last">Pavisitvā mahāvatthuṃ, dvāraṃ pātiya thāmasā.</gatha>
    <hangnum nr="25"/>
    <gatha type="1"> Rañño nisinnaṅgaṇamhi, ugghāṭetvā kavāṭakaṃ;</gatha>
    <gatha type="last">Nisīdāpiya taṃ khandhe, mahātitthamupāgami.</gatha>
    <hangnum nr="26"/>
    <gatha type="1"> Nāvaṃ āro payitvāna, rājānaṃ tattha kuñjaro;</gatha>
    <gatha type="last">Pacchimo dadhitīrena, sayaṃ malaya māruhī.</gatha>
    <hangnum nr="27"/>
    <gatha type="1"> Paratīre vasitvā so, tīṇivassāni khattiyo;</gatha>
    <gatha type="last">Balakāyaṃ gahetvāna, āgā nāvāti rohaṇaṃ.</gatha>
    <hangnum nr="28"/>
    <gatha type="1"> Titthe sakkharasobbhamhi, otaritvāna bhūpati;</gatha>
    <gatha type="last">Akāsi rohaṇe tattha, mahantaṃ balasaṅgahaṃ.</gatha>
    <hangnum nr="29"/>
    <gatha type="1"> Rañño maṅgalahatthiso, dakkhiṇaṃ malayaṃ tato;</gatha>
    <gatha type="last">Rohaṇaṃye’vupāgañchi, tassa kammāni kātave.</gatha>
    <hangnum nr="30"/>
    <gatha type="1"> Mahāpadumanāmassa, tattha jātakabhāṇino;</gatha>
    <gatha type="last">Tulādhāravhavāsissa, mahātherassa santike.</gatha>
    <hangnum nr="31"/>
    <gatha type="1"> Kapijātakaṃ  sutvāna, bodhisatte pasādavā;</gatha>
    <gatha type="last">Nāgamahāvihāraṃ so, jiyāmuttadhanussataṃ.</gatha>
    <hangnum nr="32"/>
    <gatha type="1"> Katvā kāresi thūpañca, vaḍḍhāpesi yathāṭhitaṃ;</gatha>
    <gatha type="last">Tissavāpiñca kāresi, tathā duravhavāpikaṃ.</gatha>
    <hangnum nr="33"/>
    <gatha type="1"> So gahetvā balaṃ rājā, yuddhāya abhinikkhami;</gatha>
    <gatha type="last">Taṃ sutvā lambakaṇṇā ca, yuddhāya abhisaṃyutā.</gatha>
    <hangnum nr="34"/>
    <gatha type="1"> Papallakkhandhadvāramhi, khette hiṅkaravāpike;</gatha>
    <gatha type="last">Yuddhaṃ ubhinnaṃ vattittha, aññamaññavihesanaṃ.</gatha>
    <hangnum nr="35"/>
    <gatha type="1"> Nāvākilantadehattā, posā sīdanti rājino;</gatha>
    <gatha type="last">Rājā nāmaṃ sāvayitvā, sayaṃ pāvisi tena so.</gatha>
    <hangnum nr="36"/>
    <gatha type="1"> Tena bhītālambakaṇṇā, sayiṃsu udarena so;</gatha>
    <gatha type="last">Tesaṃ sīsāni chinditvā, ratanābhisamaṃkari.</gatha>
    <hangnum nr="37"/>
    <gatha type="1"> Tikkhattumevantukate, karuṇāya mahīpati;</gatha>
    <gatha type="last">‘‘Amāretvā’va gaṇhātha, jīvaggāha’nti abruvi.</gatha>
    <hangnum nr="38"/>
    <gatha type="1"> Tato vijitasaṅgāmo, puraṃ āgamma bhūpati;</gatha>
    <gatha type="last">Chattaṃ ussāpayitvāna tissavāpi chaṇaṃ agā.</gatha>
    <hangnum nr="39"/>
    <gatha type="1"> Jalakīḷāya uggantvā, sumaṇḍitapasādhito;</gatha>
    <gatha type="last">Attano sirisampattiṃ, disvā tassantarāyike.</gatha>
    <hangnum nr="40"/>
    <gatha type="1"> Lambakaṇṇe saritvāna, kuddho so yojayīrathe;</gatha>
    <gatha type="last">Yugaparamparā tesaṃ, purato pāvisī puraṃ.</gatha>
    <hangnum nr="41"/>
    <gatha type="1"> Mahāvatthussa ummāre, ṭhatvā rājāṇapesi so;</gatha>
    <gatha type="last">‘‘Imesaṃ sīsamummāre, asmiṃ chindatha bho’’iti.</gatha>
    <hangnum nr="42"/>
    <gatha type="1"> Goṇā eterathe yuttā, tava honti rathesabha;</gatha>
    <gatha type="last">Siṅgaṃkhurañca etesaṃ, chedāpayata bho’’iti.</gatha>
    <hangnum nr="43"/>
    <gatha type="1"> Mātuyā atha saññatto, sīsacchedaṃ nivāriya;</gatha>
    <gatha type="last">Nāsañca pādaṅguṭṭhañca, tesaṃ rājā achedayi.</gatha>
    <hangnum nr="44"/>
    <gatha type="1"> Hatthivutthaṃ janapadaṃ, adā hatthissa khattiyo;</gatha>
    <gatha type="last">Hatthibhogo janapado, iti tenāsi nāmato.</gatha>
    <hangnum nr="45"/>
    <gatha type="1"> Evaṃ anurādhapure, iḷānāgo mahīpati;</gatha>
    <gatha type="last">Chabbassāni anunāni, rajjaṃ kāresi khattiyo.</gatha>
    <hangnum nr="46"/>
    <gatha type="1"> Iḷanāgaccaye  tassa, putto candamukhosivo;</gatha>
    <gatha type="last">Aṭṭhavassaṃ sattamāsaṃ, rājā rajjamakārayi.</gatha>
    <hangnum nr="47"/>
    <gatha type="1"> Maṇikāragāme vāpi, kārāpetvā mahīpati;</gatha>
    <gatha type="last">Issarasamaṇavhassa, vihārassa adāsi so.</gatha>
    <hangnum nr="48"/>
    <gatha type="1"> Tassa rañño mahesī ca, saṅgāme pattimattano;</gatha>
    <gatha type="last">Tassevā’dā vihārassa, damiḷadevīti vissutā.</gatha>
    <hangnum nr="49"/>
    <gatha type="1"> Taṃ tissavāpī kīḷāya, hantvā candamukhaṃ sivaṃ;</gatha>
    <gatha type="last">Yasaḷālakatisso’ti, vissuto taṅkaniṭṭhako.</gatha>
    <hangnum nr="50"/>
    <gatha type="1"> Anurādhapure ramme, laṅkābhuvadane subhe;</gatha>
    <gatha type="last">Sattavassānaṭṭhamāse, rājā rajjamakārayi.</gatha>
    <hangnum nr="51"/>
    <gatha type="1"> Dovirikassa dattassa, puttho dovāriko sayaṃ;</gatha>
    <gatha type="last">Rañño sadisarūpena, ahosi subhanāmavā.</gatha>
    <hangnum nr="52"/>
    <gatha type="1"> Subhaṃ balatthaṃ taṃ rājā, rājabhūsāya bhūsiya;</gatha>
    <gatha type="last">Nisidāpiya pallaṅke, hāsatthaṃ yasaḷālako.</gatha>
    <hangnum nr="53"/>
    <gatha type="1"> Sīsacoḷaṃ balatthassa, sasīse paṭimuñciya;</gatha>
    <gatha type="last">Yaṭṭhiṃ gahetvā hatthena, dvāramūle ṭhito sayaṃ.</gatha>
    <hangnum nr="54"/>
    <gatha type="1"> Vandantesu amaccesu, nisinnaṃ āsanamhi taṃ;</gatha>
    <gatha type="last">Rājā hasati evaṃ so, kurute antarantarā.</gatha>
    <hangnum nr="55"/>
    <gatha type="1"> ‘‘Balattho ekadivasaṃ, rājānaṃ hasamānakaṃ;</gatha>
    <gatha type="last">Ayaṃ balattho kasmā me, sammukhāhasatī’’ti so.</gatha>
    <hangnum nr="56"/>
    <gatha type="1"> Mārāpayitvā rājānaṃ, balattho so subho idha;</gatha>
    <gatha type="last">Rajjaṃ kāresi chabbassaṃ, subharājāti vissuto.</gatha>
    <hangnum nr="57"/>
    <gatha type="1"> Dvisu mahāvihāresu, subharājā manoramaṃ;</gatha>
    <gatha type="last">Pariveṇapantiṃ subha-nāmakaṃyeva kārayi.</gatha>
    <hangnum nr="58"/>
    <gatha type="1"> Uruvelasamīpamhi, tathā vellivihārakaṃ;</gatha>
    <gatha type="last">Puratthime ekadvāraṃ, gaṅgante nandigāmakaṃ.</gatha>
    <hangnum nr="59"/>
    <gatha type="1"> Lambakaṇṇasuto  eko, uttarapassavāsiko;</gatha>
    <gatha type="last">Senāpatimupaṭṭhāsi, vasabho nāma mātulaṃ.</gatha>
    <hangnum nr="60"/>
    <gatha type="1"> Hessati vasabho nāma, rājā’ti sutiyāsadā;</gatha>
    <gatha type="last">Ghāteti rājādīpamhi, sabbe vasabhanāmake.</gatha>
    <hangnum nr="61"/>
    <gatha type="1"> ‘‘Rañño dassāma vasataṃ, ima’’nti bhariyāya so;</gatha>
    <gatha type="last">Senāpatimantayitvā, pāto rājakulaṃ agā.</gatha>
    <hangnum nr="62"/>
    <gatha type="1"> Gacchato tena sahasā, tambulaṃ cuṇṇavajjitaṃ;</gatha>
    <gatha type="last">Hatthamhi vasabhassā’dā, taṃ sādhu parirakkhituṃ.</gatha>
    <hangnum nr="63"/>
    <gatha type="1"> Rājagehassa dvāramhi, tambulaṃ cuṇṇavajjitaṃ;</gatha>
    <gatha type="last">Senāpati udikkhitvā, taṃ cuṇṇatthaṃ visajjayi.</gatha>
    <hangnum nr="64"/>
    <gatha type="1"> Senāpatissa bhariyā, cuṇṇatthaṃ vasabhaṃ gataṃ;</gatha>
    <gatha type="last">Vatvā rahassaṃ datvā ca, sahassaṃ taṃ palāpayi.</gatha>
    <hangnum nr="65"/>
    <gatha type="1"> Mahāvihāraṭhānaṃ so, gantvāna vasabho pana;</gatha>
    <gatha type="last">Tattha therehi khiranna-vatthehi katasaṅgaho.</gatha>
    <hangnum nr="66"/>
    <gatha type="1"> Tato paraṃ kuṭṭhino ca, rājabhāvāya nicchitaṃ;</gatha>
    <gatha type="last">Sutvāna vacanaṃhaṭṭho, ‘‘coro hessa’’nti nicchito.</gatha>
    <hangnum nr="67"/>
    <gatha type="1"> Laddhasamatthapurise, gāmaghātaṃ tato paraṃ;</gatha>
    <gatha type="last">Karonto rohaṇaṃ gantvā, kapallapuvopadesato.</gatha>
    <hangnum nr="68"/>
    <gatha type="1"> Kamena raṭṭhaṃ kaṇhantho, sampattabalavāhano;</gatha>
    <gatha type="last">So rājā dvīhi vassehi, āgamma purasantikaṃ.</gatha>
    <hangnum nr="69"/>
    <gatha type="1"> Subharājaṃ raṇe hantvā, vasabho so mahabbalo;</gatha>
    <gatha type="last">Ussāpayi purebhattaṃ, mātulo’pi raṇe pati.</gatha>
    <hangnum nr="70"/>
    <gatha type="1"> Taṃ mātulassa sariraṃ, pubbabhūtopakārikaṃ;</gatha>
    <gatha type="last">Akāsi vasabho rājā, mahesiṃ mettanāmikaṃ.</gatha>
    <hangnum nr="71"/>
    <gatha type="1"> Sohorapāṭhakaṃ pucchi, āyuppamāṇamattano;</gatha>
    <gatha type="last">‘‘Āha dvādasavassāni’’, rahoyevassa sopi ca.</gatha>
    <hangnum nr="72"/>
    <gatha type="1"> Rahassaṃ rakkhaṇatthāya, sahassaṃ tassā dāpiya;</gatha>
    <gatha type="last">Saṅghaṃ so sannipātetvā, vanditvā pucchi bhūpati.</gatha>
    <hangnum nr="73"/>
    <gatha type="1"> ‘‘Siyānu  bhante āyussa, vaḍḍhanakāraṇaṃ’’iti;</gatha>
    <gatha type="last">‘‘Atthī’’ti saṅgho ācikkhi, antarāyavimocanaṃ.</gatha>
    <hangnum nr="74"/>
    <gatha type="1"> Parissāvanadānañca, āvāsadāna meva ca;</gatha>
    <gatha type="last">Gilānavattadānañca, dātabbaṃ manujādhipa.</gatha>
    <hangnum nr="75"/>
    <gatha type="1"> ‘‘Kātabbaṃ jiṇṇakāvāsa-paṭisaṅkharaṇaṃ tathā;</gatha>
    <gatha type="last">Pañcasīlasamādānaṃ, katvā taṃ sādhurakkhiyaṃ.</gatha>
    <hangnum nr="76"/>
    <gatha type="1"> Uposathūpavāso ca, kattabbo’ posathe’’iti;</gatha>
    <gatha type="last">Rājā sādhūti gantvāna, tathā sabbaṃ makāsi so.</gatha>
    <hangnum nr="77"/>
    <gatha type="1"> Tiṇṇaṃ tiṇṇañca vassānaṃ, accayena mahīpati;</gatha>
    <gatha type="last">Dīpamhi sabbasaṅghassa, ticīvaramadāpayi.</gatha>
    <hangnum nr="78"/>
    <gatha type="1"> Anāgatānaṃ therānaṃ, pesayitvāna dāpayi;</gatha>
    <gatha type="last">Dvattiṃsāyahi ṭhānesu, dāpesi madhupāyasaṃ.</gatha>
    <hangnum nr="79"/>
    <gatha type="1"> Catusaṭṭhiyā ca ṭhānesu, mahādānaṃtu missakaṃ;</gatha>
    <gatha type="last">Sahassavaṭṭi catusu, ṭhānesu ca jalāpayi.</gatha>
    <hangnum nr="80"/>
    <gatha type="1"> Cetiyapabbate ceva, thūpārāme ca cetiye;</gatha>
    <gatha type="last">Mahāthūpe mahābodhi-ghare iti imesu hi.</gatha>
    <hangnum nr="81"/>
    <gatha type="1"> Cittalakūṭe kāresi, dasathūpe manorame;</gatha>
    <gatha type="last">Dīpe’khilamhi āvāse, jiṇṇe ca paṭisaṅkhari.</gatha>
    <hangnum nr="82"/>
    <gatha type="1"> Valliyeravihāre ca, therassa so pasīdiya;</gatha>
    <gatha type="last">Mahāvalligottaṃ nāma, vihārañca akārayi.</gatha>
    <hangnum nr="83"/>
    <gatha type="1"> Kāresi anurārāmaṃ, mahāgāmassa santike;</gatha>
    <gatha type="last">Heḷigāmaṭṭhakarisa, sahassaṃ tassa dāpayi.</gatha>
    <hangnum nr="84"/>
    <gatha type="1"> Mucelavihāraṃ kāretvā, so tissavaḍḍhamānake;</gatha>
    <gatha type="last">Āḷisārodakabhāgaṃ, vihārassa adāpayi.</gatha>
    <hangnum nr="85"/>
    <gatha type="1"> Kalambatitthe thūpamhi, kāresiṭṭhikakañcukaṃ;</gatha>
    <gatha type="last">Kāresuposathā gāraṃ, vaṭṭitelattha massatu.</gatha>
    <hangnum nr="86"/>
    <gatha type="1"> Sahassakarīsavāpiṃso , kārāpetvā adāsi ca;</gatha>
    <gatha type="last">Kāresuposathāgāraṃ, vihāre kumbhigallake.</gatha>
    <hangnum nr="87"/>
    <gatha type="1"> Soye’vu posathāgāraṃ, issarasamaṇake idha;</gatha>
    <gatha type="last">Thūpārāmethūpagharaṃ, kārāpesi mahīpati.</gatha>
    <hangnum nr="88"/>
    <gatha type="1"> Mahāvihāre pariveṇa, pantiṃ pacchimapekkhiniṃ;</gatha>
    <gatha type="last">Kāresi ca catusālañca, jiṇṇakaṃ paṭisaṅkhari.</gatha>
    <hangnum nr="89"/>
    <gatha type="1"> Catubuddhapaṭimārammaṃ, paṭimānaṃgharaṃtathā;</gatha>
    <gatha type="last">Mahābodhiṅgaṇe ramme, rājā soyeva kārayi.</gatha>
    <hangnum nr="90"/>
    <gatha type="1"> Tassa rañño mahesī sā, vuttanāmā manoramaṃ;</gatha>
    <gatha type="last">Thūpaṃ thūpagharañceva, rammaṃ tatheva kārayi.</gatha>
    <hangnum nr="91"/>
    <gatha type="1"> Thūpārāme thūpagharaṃ, niṭṭhāpetvā mahīpati;</gatha>
    <gatha type="last">Tassa niṭṭhāpitamahe, mahādānamadāsi ca.</gatha>
    <hangnum nr="92"/>
    <gatha type="1"> Yuttānaṃ buddhavacane, bhikkhūnaṃ paccayampi ca;</gatha>
    <gatha type="last">Bhikkhūnaṃ dhammakathikānaṃ, sappiphāṇitameva ca.</gatha>
    <hangnum nr="93"/>
    <gatha type="1"> Nagarassa catudvāre, kapaṇavaṭṭañca dāpayi;</gatha>
    <gatha type="last">Gilānānañca bhikkhūnaṃ, gilānavaṭṭameva ca.</gatha>
    <hangnum nr="94"/>
    <gatha type="1"> Mayettiṃ rājuppalavāpiṃ, vahakolambagāmakaṃ;</gatha>
    <gatha type="last">Mahānika vittavāpiṃ, mahārāmotti meva ca.</gatha>
    <hangnum nr="95"/>
    <gatha type="1"> Kehālaṃ kāḷivāpiñca, cambuṭṭhiṃ vātamaṅganaṃ;</gatha>
    <gatha type="last">Abhivaḍḍhamānakañca, iccekādasa vāpiyo.</gatha>
    <hangnum nr="96"/>
    <gatha type="1"> Dvādasa mātikā ceva, subhikkhatthamakārayi;</gatha>
    <gatha type="last">Guttattha purapākāraṃ, ceva muccamakārayi.</gatha>
    <hangnum nr="97"/>
    <gatha type="1"> Gopurañca catudvāre, mahāvatthuñca kārayi;</gatha>
    <gatha type="last">Saraṃ kāresi uyyāne, haṃsetatthavisajjayi.</gatha>
    <hangnum nr="98"/>
    <gatha type="1"> Pure bahū pokkharaṇī, kārāpetvā tahiṃ tahiṃ;</gatha>
    <gatha type="last">Ummaggena jalaṃ tattha, pavesesi mahīpati.</gatha>
    <hangnum nr="99"/>
    <gatha type="1"> Evaṃ  nānāvidhaṃ puññaṃ, katvā vasabhabhūpati;</gatha>
    <gatha type="last">Hatantarāyo so hutvā, puññakamme sadādaro.</gatha>
    <hangnum nr="100"/>
    <gatha type="1"> Catuttāsīsavassāni, pure rajjamakārayi;</gatha>
    <gatha type="last">Catuttālīsavesākha, pūjā yo ca akārayi.</gatha>
    <hangnum nr="101"/>
    <gatha type="1"> Subharājā dharanto so, attano ekadhītaraṃ;</gatha>
    <gatha type="last">Vasabhena bhayāsaṃkī, appesi’ṭhika vaḍḍhakiṃ.</gatha>
    <hangnum nr="102"/>
    <gatha type="1"> Attano kambalañceva, rājā bhaṇḍāni ca’ppayi;</gatha>
    <gatha type="last">Vasabhena hate tasmiṃ, tamādāsiṭṭhavaḍḍhakī.</gatha>
    <hangnum nr="103"/>
    <gatha type="1"> Dhītiṭhāne ṭhapetvāna, vaḍḍheti attano ghare;</gatha>
    <gatha type="last">Sakammaṃ karato tassa, bhattaṃ āhari dārikā.</gatha>
    <hangnum nr="104"/>
    <gatha type="1"> Sā nirodhasamāpannaṃ, tadambapuppha gumbake;</gatha>
    <gatha type="last">Sattame divase disvā, bhattaṃ medhāvīnī adā.</gatha>
    <hangnum nr="105"/>
    <gatha type="1"> Puna bhattaṃ randhayitvā, pituno bhattamāhari;</gatha>
    <gatha type="last">Papañcakāraṇaṃ puṭṭhā, tamatthaṃ pituno vadi.</gatha>
    <hangnum nr="106"/>
    <gatha type="1"> Tuṭṭho punappunañce’so, bhattaṃ therassa dāpayi;</gatha>
    <gatha type="last">Vissattho’nāgataṃ disvā, thero āha kumārikaṃ.</gatha>
    <hangnum nr="107"/>
    <gatha type="1"> ‘‘Tavaissariyejāte, imaṃ ṭhānaṃ kumārike;</gatha>
    <gatha type="last">Sareyyāsī’ti thero tu, tadā ca parinibbuto.</gatha>
    <hangnum nr="108"/>
    <gatha type="1"> Sake so vasabho rājā, vayappattamhi puttake;</gatha>
    <gatha type="last">Vaṅkanāsikatissamhi, kaññaṃtassānurūpikaṃ.</gatha>
    <hangnum nr="109"/>
    <gatha type="1"> Gavesāpesi purisā, taṃ disvāna kumārikaṃ;</gatha>
    <gatha type="last">Iṭṭhakavaḍḍhakīgāme, itthilakkhaṇa kovidā.</gatha>
    <hangnum nr="110"/>
    <gatha type="1"> Rañño nivedayuṃ rājā, tamāṇāpetumārabhi;</gatha>
    <gatha type="last">Tassāha rājadhītattaṃ, iṭṭhakavaḍḍhakī tadā.</gatha>
    <hangnum nr="111"/>
    <gatha type="1"> Subharañño tu dhītattaṃ, kambalādīhi ñāpayi;</gatha>
    <gatha type="last">Rājā tuṭṭho sutassā’dā, taṃ sādhu katamaṅgalaṃ.</gatha>
    <hangnum nr="112"/>
    <gatha type="1"> Vasabhassaccaye putto, vaṅkanāsika tissako;</gatha>
    <gatha type="last">Anurādhapure rajjaṃ, tīṇi vassāni kārayi.</gatha>
    <hangnum nr="113"/>
    <gatha type="1"> So  goṇanadiyā tīre, mahāmaṅgalanāmakaṃ;</gatha>
    <gatha type="last">Vihāraṃ kārayi rājā, vaṅkanāsikatissako.</gatha>
    <hangnum nr="114"/>
    <gatha type="1"> Mahāmattā tu devī sā, sarantī therabhāsitaṃ;</gatha>
    <gatha type="last">Vihārakāraṇatthāya, akāsi dhanasañcayaṃ.</gatha>
    <hangnum nr="115"/>
    <gatha type="1"> Vaṅkanāsikatissassa, accaye kārayī suto;</gatha>
    <gatha type="last">Rajjaṃ bāvīsavassāni, gajjabāhukagāmaṇi.</gatha>
    <hangnum nr="116"/>
    <gatha type="1"> Sutvā so mātuvacanaṃ, mātudatthāya kārayi;</gatha>
    <gatha type="last">Kadambapupphaṭhānamhi, rājamātuvihārakaṃ.</gatha>
    <hangnum nr="117"/>
    <gatha type="1"> Mātā satasahassaṃ sā, bhūmiatthoya paṇḍitā;</gatha>
    <gatha type="last">Adā mahāvihārassa, vihārañca akāra yi.</gatha>
    <hangnum nr="118"/>
    <gatha type="1"> Sayameva akāresi, tattha thūpaṃ silāmayaṃ;</gatha>
    <gatha type="last">Saṅghabhogañca pādāsi, kiṇitvāna tato tato.</gatha>
    <hangnum nr="119"/>
    <gatha type="1"> Abhayuttara mahāthūpaṃ, vaḍḍhāpetvā citāpayi;</gatha>
    <gatha type="last">Catudvāre ca tattheva, ādimukhamakārayi.</gatha>
    <hangnum nr="120"/>
    <gatha type="1"> Gāmaṇitissavāpiṃ so, kārāpetvā mahīpati;</gatha>
    <gatha type="last">Abhayagiri vihārassa, pākavaṭṭāya’dāsi ca.</gatha>
    <hangnum nr="121"/>
    <gatha type="1"> Maricavaṭṭikathūpamhi, kañcukañca akārayi;</gatha>
    <gatha type="last">Kiṇitvā satasahassena, saṅghabhogamadāsi ca.</gatha>
    <hangnum nr="122"/>
    <gatha type="1"> Kāresi pacchime vasse, vihāraṃ rāmakavhayaṃ;</gatha>
    <gatha type="last">Mahejasanasālañca, nagaramhi akārayi.</gatha>
    <hangnum nr="123"/>
    <gatha type="1"> Gajabāhussaccayena, sasuro tassa rājino;</gatha>
    <gatha type="last">Rajjaṃ mahallako nāgo, chabbassāni akārayi.</gatha>
    <hangnum nr="124"/>
    <gatha type="1"> Puratthime pejalakaṃ, dakkhiṇe koṭi pabbataṃ;</gatha>
    <gatha type="last">Pacchime dakapāsāṇe, nāgadīpe sālipabbataṃ.</gatha>
    <hangnum nr="125"/>
    <gatha type="1"> Bījagāme tanaveḷiṃ, rohaṇe janapade pana;</gatha>
    <gatha type="last">Tobbalanāgapabbatañca, antoṭṭhe girihālikaṃ.</gatha>
    <hangnum nr="126"/>
    <gatha type="1"> Ete  satta vihāre so, mahallanāgabhūpati;</gatha>
    <gatha type="last">Parittenapi kālena, kārāpesi mahāmatī.</gatha>
    <hangnum nr="127"/>
    <gatha type="1"> Evaṃ asārehi dhanehi sāraṃ,</gatha>
    <gatha type="2">Puññāni katvāna bahūni paññā;</gatha>
    <gatha type="3">Ādenti bālā pana kāma hetu,</gatha>
    <gatha type="last">Bahūni pāpāni karontā mohā’ti.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Dvādasa rājako nāma</centered>
    <centered>Pañcatiṃsatimo paricchedo.</centered>
  </text>
</tree>
