<?xml version='1.0' encoding='UTF-8'?>
<tree text="Ekati&#x1E43;satima pariccheda" target="text">
  <text>
    <subhead>Dhātunidhānaṃ</subhead>
    <hangnum nr="1"/>
    <gatha type="1"> Dhātugabbhamhi  kammāni, niṭṭhāpetvā arindamo;</gatha>
    <gatha type="last">Sannipātaṃ kārayitvā, saṅghassa idhamabravi.</gatha>
    <hangnum nr="2"/>
    <gatha type="1"> Dhātugabbhamhi kammāni, mayā niṭṭhāpi tāni hi;</gatha>
    <gatha type="last">Suve dhātuṃ nidhessāmi, bhante jānātha dhātuyo’’.</gatha>
    <hangnum nr="3"/>
    <gatha type="1"> Idaṃ vatvā mahārājā, nagaraṃ pāvisī tato;</gatha>
    <gatha type="last">Dhātu āharakaṃ bhikkhuṃ, bhikkhusaṅgho vicintiya.</gatha>
    <hangnum nr="4"/>
    <gatha type="1"> Soṇuttaraṃ nāmayatiṃ, pūjāpariveṇavāsi kaṃ;</gatha>
    <gatha type="last">Dhātāharaṇa kammamhi, chaḷabhiññaṃ niyojayi.</gatha>
    <hangnum nr="5"/>
    <gatha type="1"> Cārikaṃ caramānamhi, nāthe lokahitāyahi;</gatha>
    <gatha type="last">Nanduttaro’ti nāmena, gaṅgātīramhi māṇavo.</gatha>
    <hangnum nr="6"/>
    <gatha type="1"> Nimantetvā’bhisambuddhaṃ, saha saṅghaṃ abhojayi;</gatha>
    <gatha type="last">Satthāpayogapaṭṭhāne, sasaṅghonāvamāruhi.</gatha>
    <hangnum nr="7"/>
    <gatha type="1"> Tattha bhaddajithero tu, chaḷabhiñño mahiddhiko;</gatha>
    <gatha type="last">Jalapakkhalitaṭṭhānaṃ, disvā bhikkhū idaṃ vadī.</gatha>
    <hangnum nr="8"/>
    <gatha type="1"> ‘‘Mahā panādabhūtena, mayā vutto suvaṇṇayo;</gatha>
    <gatha type="last">Pāsādo patito ettha, pañcavīsatiyojako.</gatha>
    <hangnum nr="9"/>
    <gatha type="1"> Taṃ pāpuṇitvā gaṅgāya, jalaṃ pakkhili taṃ idha;</gatha>
    <gatha type="last">Bhikkhū asaddahantā taṃ, satthuno taṃ nivedayuṃ.</gatha>
    <hangnum nr="10"/>
    <gatha type="1"> Satthā’ha ‘‘kaṅkhaṃ bhikkhunaṃ, vinodehī’’tisotato;</gatha>
    <gatha type="last">Ñāpetuṃ brahmaloke’pi, vasavattisamattha taṃ.</gatha>
    <hangnum nr="11"/>
    <gatha type="1"> Iddhiyā nabhamuggantvā, sattatālasame ṭhito;</gatha>
    <gatha type="last">Dūssathūpaṃ brahmaloke, ṭhapetvā vaḍḍhite kare.</gatha>
    <hangnum nr="12"/>
    <gatha type="1"> Idhā’netvā  dassayitvā, janassa puna taṃ tahiṃ;</gatha>
    <gatha type="last">Ṭhapayitvā yathāṭhāne, iddhiyā gaṅgāmāgato.</gatha>
    <hangnum nr="13"/>
    <gatha type="1"> Pādaṅguṭṭhena pāsādaṃ, gahetvā thupikāyaso;</gatha>
    <gatha type="last">Ussāpetvāna dassetvā, janassa khipi taṃ tahiṃ.</gatha>
    <hangnum nr="14"/>
    <gatha type="1"> Nanduttaro māṇavako, disvā taṃ pāṭihāriyaṃ;</gatha>
    <gatha type="last">Parāyattamahaṃ dhātuṃ, pahuānayituṃ siyaṃ.</gatha>
    <hangnum nr="15"/>
    <gatha type="1"> Iti patthayi tenetaṃ, saṅgho soṇuttaraṃ yatiṃ;</gatha>
    <gatha type="last">Tasmiṃ kamme niyojesi, soḷasavassikaṃ api.</gatha>
    <hangnum nr="16"/>
    <gatha type="1"> ‘‘Āharāmi kuto dhātuṃ’’, iti saṅghamapucchiso;</gatha>
    <gatha type="last">Kathesi saṅgho therassa, tassa tā dhātuyo iti.</gatha>
    <hangnum nr="17"/>
    <gatha type="1"> ‘‘Parinibbāna mañcamhi, nipanno loka nāyako;</gatha>
    <gatha type="last">Dhātūhipilokahi taṃ, kātuṃ devinda mabruvi.</gatha>
    <hangnum nr="18"/>
    <gatha type="1"> Devinda’ṭṭhasu doṇesu, mama sāriradhāthusu;</gatha>
    <gatha type="last">Ekaṃ doṇaṃ rāmagāme, koḷiyehi ca sakkataṃ.</gatha>
    <hangnum nr="19"/>
    <gatha type="1"> Nāgalokaṃ tato nitaṃ, tato nāgehi sakkataṃ;</gatha>
    <gatha type="last">Laṃkādipe mahāthūpe, nidhānāya bhavissati.</gatha>
    <hangnum nr="20"/>
    <gatha type="1"> Mahākassapattheropi, dīghadassī mahāyati;</gatha>
    <gatha type="last">Dhammāsoka narindena, dhātuvitthārakārako.</gatha>
    <hangnum nr="21"/>
    <gatha type="1"> Rājagahassa sāmante, raññā ajātasattunā;</gatha>
    <gatha type="last">Kārāpento mahādhātuṃ, nidhānaṃ sādhu saṅkhataṃ.</gatha>
    <hangnum nr="22"/>
    <gatha type="1"> Satta doṇāni dhātūnaṃ, āharitvāna kārayi;</gatha>
    <gatha type="last">Rāmagāmamhi doṇantu, sattucittaññuna’ggahi.</gatha>
    <hangnum nr="23"/>
    <gatha type="1"> Mahādhātunidhānaṃ taṃ, dhammāsokopi bhūpati;</gatha>
    <gatha type="last">Passitvā aṭṭhamaṃ doṇaṃ, āṇāpetuṃmakiṃ akā.</gatha>
    <hangnum nr="24"/>
    <gatha type="1"> Mahāthūpe nidhānatthaṃ, vihitaṃ taṃ jineni’ti;</gatha>
    <gatha type="last">Dhammāsokaṃ nivāresuṃ, tattha khiṇāsavāyati.</gatha>
    <hangnum nr="25"/>
    <gatha type="1"> Rāmagāmamhi thūpotu, gaṅgātīre kato tato;</gatha>
    <gatha type="last">Bhijjigaṅgāya oghena, sotu dhātu karaṇḍako.</gatha>
    <hangnum nr="26"/>
    <gatha type="1"> Samuddaṃ  pavisitvāna, dvidhā bhinne jale tahiṃ;</gatha>
    <gatha type="last">Nānāratanapiṭṭhamhi, aṭṭhārasmiṃ samākulo.</gatha>
    <hangnum nr="27"/>
    <gatha type="1"> Nāgā disvā karaṇḍaṃ taṃ, kāḷanāgassa rājino;</gatha>
    <gatha type="last">Mañjerikanāgabhavanaṃ, upagamma nivedayuṃ.</gatha>
    <hangnum nr="28"/>
    <gatha type="1"> Dasakoṭisahassehi, gantvā nāgehi so tahiṃ;</gatha>
    <gatha type="last">Dhātū tā abhipūjento, netvāna bhavanaṃ sakaṃ.</gatha>
    <hangnum nr="29"/>
    <gatha type="1"> Sabbaratanamayaṃ thūpaṃ, tassoparigharaṃ tathā;</gatha>
    <gatha type="last">Māpetvā saha nāgehi, sadā pūjesi sādaro.</gatha>
    <hangnum nr="30"/>
    <gatha type="1"> Ārakkhāmahatī tattha, gantvā dhātuidhānaya;</gatha>
    <gatha type="last">Suve dhātunidhānañhi, bhūmipālo karissati’’.</gatha>
    <hangnum nr="31"/>
    <gatha type="1"> Iccevaṃ saṅghavacanaṃ, sutvā sādhūti so pana;</gatha>
    <gatha type="last">Pattabbakālaṃ pekkhanto, pariveṇa magāsakaṃ.</gatha>
    <hangnum nr="32"/>
    <gatha type="1"> Bhavissati suve dhātu, nidhānanti mahīpati;</gatha>
    <gatha type="last">Cāresi nagare bheriṃ, sabba kiccaṃ vidhāya taṃ.</gatha>
    <hangnum nr="33"/>
    <gatha type="1"> Nagaraṃ sakalañceva, idhāgāmiñca añjasaṃ;</gatha>
    <gatha type="last">Alaṅkārayi sakkaccaṃ, nagare ca vibhūsayi.</gatha>
    <hangnum nr="34"/>
    <gatha type="1"> Sakko devānamindo ca, laṃkādīpamasesakaṃ;</gatha>
    <gatha type="last">Āmantetvā vissakammaṃ, alaṅkārayinekadhā.</gatha>
    <hangnum nr="35"/>
    <gatha type="1"> Nagarassa catudvāre, vattabhattaṃhi nekadhā;</gatha>
    <gatha type="last">Mahājanopabhogatthaṃ, ṭhapāpesi narādhipo.</gatha>
    <hangnum nr="36"/>
    <gatha type="1"> Uposathe pannarase, aparanhe sumānaso;</gatha>
    <gatha type="last">Paṇḍito rājakiccesu, sabbālaṅkāra maṇḍito.</gatha>
    <hangnum nr="37"/>
    <gatha type="1"> Sabbāhi nāṭakatthīhi, yodhehi sāyudhehi ca;</gatha>
    <gatha type="last">Mahatā ca baloghena, hatthivā jirathehi ca.</gatha>
    <hangnum nr="38"/>
    <gatha type="1"> Nānāvidhavibhūsehi, sabbato parivārito;</gatha>
    <gatha type="last">Āruyha surathaṃ aṭṭhā, suseta ca susindhavaṃ.</gatha>
    <hangnum nr="39"/>
    <gatha type="1"> Bhūsitaṃ kaṇḍūlaṃ hatthiṃ, kāretvā puratosubhaṃ;</gatha>
    <gatha type="last">Suvaṇṇacaṅgoṭadharo, sotacchattassa heṭṭhāto.</gatha>
    <hangnum nr="40"/>
    <gatha type="1"> Aṭṭhuttara  sahassāni, nāgaranāriyo subhā;</gatha>
    <gatha type="last">Supuṇṇaghaṭabhūsāyo, taṃ raṭṭhaṃ parivārayuṃ.</gatha>
    <hangnum nr="41"/>
    <gatha type="1"> Nānāpupphasamuggāni, tatheva daṇḍadīpikā;</gatha>
    <gatha type="last">Tattakā tattakā eva, dhārayitvāna itthiyo.</gatha>
    <hangnum nr="42"/>
    <gatha type="1"> Aṭṭhuttara sahassāni, dārakā samalaṅkatā;</gatha>
    <gatha type="last">Gahetvā parivāresuṃ, nānāvaṇṇadhaje subhe.</gatha>
    <hangnum nr="43"/>
    <gatha type="1"> Nānātūriyaghosehi, anekehi tahiṃ tahiṃ;</gatha>
    <gatha type="last">Hatthasarathasaddehi, bhijjante viya bhūtale.</gatha>
    <hangnum nr="44"/>
    <gatha type="1"> Yanto mahāmeghavanaṃ, siriyā so mahāyaso;</gatha>
    <gatha type="last">Yante’va nandanavanaṃ, devarājā asobhatha.</gatha>
    <hangnum nr="45"/>
    <gatha type="1"> Rañño niggamanārambhe, mahātūriya ravaṃpure;</gatha>
    <gatha type="last">Pariveṇe nisinno’va, sutvā soṇuttaro yati.</gatha>
    <hangnum nr="46"/>
    <gatha type="1"> Nimujjitvā puthuviyā, gantvāna nāgamandiraṃ;</gatha>
    <gatha type="last">Nāgarājassa purato, tattha pātūrahulahuṃ.</gatha>
    <hangnum nr="47"/>
    <gatha type="1"> Vuṭṭhāya abhivādetvā, pallaṅke taṃ nivesīla;</gatha>
    <gatha type="last">Sakkaritvāna nāgindo, pucchi āgata desakaṃ.</gatha>
    <hangnum nr="48"/>
    <gatha type="1"> Tasmiṃ vutte athopucchi, therāgamanakāraṇaṃ;</gatha>
    <gatha type="last">Patvā’dhikāraṃ sabbaṃ so, saṅgha sandesa mabruvi.</gatha>
    <hangnum nr="49"/>
    <gatha type="1"> Mahāthūpe nidhānatthaṃ, buddhena vihitā idha;</gatha>
    <gatha type="last">Tava hatthagatā dhātu, dehitā kira me tuvaṃ.</gatha>
    <hangnum nr="50"/>
    <gatha type="1"> Taṃ sutvā nāgarājāso, atīva domanassi to;</gatha>
    <gatha type="last">‘‘Pahū ayañhi samaṇo, balakkārena gaṇhituṃ.</gatha>
    <hangnum nr="51"/>
    <gatha type="1"> Tasmā aññattha netabbā, dhātuyo’’iti cintiya;</gatha>
    <gatha type="last">Tattha ṭhitaṃ bhāgineyyaṃ, ākārena nivedayi.</gatha>
    <hangnum nr="52"/>
    <gatha type="1"> Nāmena vāsuladatto, jānitvā tassa iṅgitaṃ;</gatha>
    <gatha type="last">Gantvā taṃ cetiyagharaṃ, gilitvāna karaṇḍakaṃ.</gatha>
    <hangnum nr="53"/>
    <gatha type="1"> Sinerupādaṃ  gantvāna, kuṇḍalāvaṭṭakosayi;</gatha>
    <gatha type="last">Tiyojanasataṃ dīgho, bhogoyojanavaṭṭavā.</gatha>
    <hangnum nr="54"/>
    <gatha type="1"> Anekāni sahassāni, māpetvāna phaṇāni ca;</gatha>
    <gatha type="last">Dhūpāyati pajjalati, sayitvā so mahiddhiko.</gatha>
    <hangnum nr="55"/>
    <gatha type="1"> Anekāni sahassāni, attanā sadise ahi;</gatha>
    <gatha type="last">Māpayitvā sayāpesi, samantā parivārite.</gatha>
    <hangnum nr="56"/>
    <gatha type="1"> Bahū devā ca nāgā ca, osariṃsu tahiṃ tadā;</gatha>
    <gatha type="last">‘‘Yuddhaṃ ubhinnaṃ nāgānaṃ, pasissāma mayaṃ’’iti.</gatha>
    <hangnum nr="57"/>
    <gatha type="1"> Mātulo bhāgineyyena, haṭātā dhātuyo iti;</gatha>
    <gatha type="last">Ñatvā’naha theraṃ taṃ, dhātunatthi me santike iti.</gatha>
    <hangnum nr="58"/>
    <gatha type="1"> Āditoppabhutithero, tāsaṃ dhātūnamāgamaṃ;</gatha>
    <gatha type="last">Vatvāna nāgarājaṃ taṃ, ‘‘dehi dhātū’’ti abruvi.</gatha>
    <hangnum nr="59"/>
    <gatha type="1"> Aññathā saññāpetuṃ taṃ, theraṃ so uragādhipo;</gatha>
    <gatha type="last">Ādāya cetiya gharaṃ, gantvā taṃ tassa vaṇṇayi.</gatha>
    <hangnum nr="60"/>
    <gatha type="1"> Anekadhā anekehi, ratanehi susaṅkhataṃ;</gatha>
    <gatha type="last">Cetiyaṃ cetiyagharaṃ, passa bhikkhu sunimmitaṃ.</gatha>
    <hangnum nr="61"/>
    <gatha type="1"> Laṃkādīpamhi sakale, sabbāni ratanānipi;</gatha>
    <gatha type="last">Sopānante pāṭikampi, nāgghanta’ññesu kā kathā.</gatha>
    <hangnum nr="62"/>
    <gatha type="1"> Mahāsakkāraṭhānamhā, appasakkāraṭhāna kaṃ;</gatha>
    <gatha type="last">Dhātūnaṃ nayanaṃ nāma, nayuttaṃ bhikkhuvo idaṃ.</gatha>
    <hangnum nr="63"/>
    <gatha type="1"> ‘‘Saccābhisamayo nāma, tumhākaṃ hīna vijjati;</gatha>
    <gatha type="last">Saccābhisamayaṭhānaṃ, netuṃ yuttañhi dhātuyo’’.</gatha>
    <hangnum nr="64"/>
    <gatha type="1"> ‘‘Saṃsāra dukkha mokkhāya, uppajjanti tathāgatā;</gatha>
    <gatha type="last">Buddhassāyamadhippāyo, tenanessāma dhātuyo.</gatha>
    <hangnum nr="65"/>
    <gatha type="1"> Dhātunidhānaṃ ajje’va, so hi rājā karissati;</gatha>
    <gatha type="last">Tasmā papañcamakaritvā, lahuṃ me dehi dhātuyo’’.</gatha>
    <hangnum nr="66"/>
    <gatha type="1"> Nāgoāhasace bhante, tuvaṃ passasi dhātuyo;</gatha>
    <gatha type="last">Gahetvā yāhi taṃ thero, tikkhattuṃ taṃ bhaṇāpiya.</gatha>
    <hangnum nr="67"/>
    <gatha type="1"> Sukhumaṃ  karaṃ māpayitvā, thero tatraṭhito’vaso;</gatha>
    <gatha type="last">Bhāgineyyassa vadane, hatthaṃ pakkhippa tāvade.</gatha>
    <hangnum nr="68"/>
    <gatha type="1"> Dhātukaraṇḍaṃ ādāya, ‘‘tiṭṭha nāgā’’ti bhāsiya;</gatha>
    <gatha type="last">Nimujjitvā pathaviyaṃ, pariveṇamhi uṭṭhahi.</gatha>
    <hangnum nr="69"/>
    <gatha type="1"> Nāgarājā gato bhikkhu, amhehi vañcito’’iti;</gatha>
    <gatha type="last">Dhātu ānayanatthāya, bhāgineyyassa pāhiṇi.</gatha>
    <hangnum nr="70"/>
    <gatha type="1"> Bhāgineyyo’tha kucchimhi, apassitvā karaṇḍakaṃ;</gatha>
    <gatha type="last">Paridevamāno āgantvā, mātulassa nivedayi.</gatha>
    <hangnum nr="71"/>
    <gatha type="1"> Tadā so nāgarājāpi, ‘‘vañcitamha mayaṃ’’iti;</gatha>
    <gatha type="last">Paridevi nāgā sabbepi, parideviṃsu pīḷitā.</gatha>
    <hangnum nr="72"/>
    <gatha type="1"> Bhikkhu nāgassa vijaye, tuṭṭhā devā samāgatā;</gatha>
    <gatha type="last">Dhātuyo pūjayantātā, teneva saha āgamuṃ.</gatha>
    <hangnum nr="73"/>
    <gatha type="1"> Paridevamānā āgantvā, nāgā saṅghassa santike;</gatha>
    <gatha type="last">Bahudhā parideviṃsu, dhātāharaṇa dukkhitā.</gatha>
    <hangnum nr="74"/>
    <gatha type="1"> Tesaṃ saṅgho’nukampāya, thokaṃ dhātumadāpayi;</gatha>
    <gatha type="last">Te tena tuṭṭhā gantvāna, pūjā bhaṇḍāni āharuṃ.</gatha>
    <hangnum nr="75"/>
    <gatha type="1"> Sakko ratanapallaṅkaṃ, soṇṇacaṅkoṭameva ca;</gatha>
    <gatha type="last">Ādāya saha devehi, taṃ ṭhānaṃ samupāgato.</gatha>
    <hangnum nr="76"/>
    <gatha type="1"> Therassa uggataṭhāne, kārite vissakammunā;</gatha>
    <gatha type="last">Patiṭṭhapetvā pallaṅkaṃ, subhe ratanamaṇḍape.</gatha>
    <hangnum nr="77"/>
    <gatha type="1"> Mātukaraṇḍamādāya, tassa therassa hatthato;</gatha>
    <gatha type="last">Caṅkoṭake ṭhapetvāna, pallaṅke pavareṭhapi.</gatha>
    <hangnum nr="78"/>
    <gatha type="1"> Brahmā chattamadhāresi, santussito vāḷabījaniṃ;</gatha>
    <gatha type="last">Maṇitālavaṇṭaṃ suyāmo, sakko saṅkhaṃ tusodakaṃ.</gatha>
    <hangnum nr="79"/>
    <gatha type="1"> Cattāro tu mahārājā, aṭṭhaṃsu khaggapāṇino;</gatha>
    <gatha type="last">Samuggahatthā tettiṃsa, devaputtā mahiddhikā.</gatha>
    <hangnum nr="80"/>
    <gatha type="1"> Pāricchattaka pupphehi, pūjayantā tahiṃṭhitā;</gatha>
    <gatha type="last">Kumāriyotu dvattiṃsa, daṇḍadīpadharā ṭhitā.</gatha>
    <hangnum nr="81"/>
    <gatha type="1"> Palāpetvā  duṭṭhayakkhe, yakkhasenāpati pana;</gatha>
    <gatha type="last">Aṭṭhavīsati aṭṭhaṃsu, ārakkhaṃ kurumānakā.</gatha>
    <hangnum nr="82"/>
    <gatha type="1"> Vīṇaṃ vādayamāno’va, aṭṭhā pañcasikho tahiṃ;</gatha>
    <gatha type="last">Raṅgabhūmiṃ māpayitvā, timparuturiya ghosavā.</gatha>
    <hangnum nr="83"/>
    <gatha type="1"> Anekadevaputtā ca, sādhugītappayojakā;</gatha>
    <gatha type="last">Mahākāḷo nāgarājā, thuyamāno anekadhā.</gatha>
    <hangnum nr="84"/>
    <gatha type="1"> Dibbatūriyāni vajjanti, dibbasaṃgīti vattati;</gatha>
    <gatha type="last">Dibbagandhādivassāni, vassapenti ca devatā.</gatha>
    <hangnum nr="85"/>
    <gatha type="1"> So indaguttatherotu, mārassa paṭibāhanaṃ;</gatha>
    <gatha type="last">Cakkavāḷasamaṃ katvā, lohacchattamamāpayi.</gatha>
    <hangnum nr="86"/>
    <gatha type="1"> Mātūnaṃ purato ceva, tattha tattha ca pañcasu;</gatha>
    <gatha type="last">Ṭhānesu gaṇasajjhāyaṃ, kariṃsva khilabhikkhavo.</gatha>
    <hangnum nr="87"/>
    <gatha type="1"> Tatthā’gamā mahārājā, pahaṭṭho duṭṭhagāmaṇi;</gatha>
    <gatha type="last">Sīsenā’dāya ānīte, caṅkoṭamhi suvaṇṇaye.</gatha>
    <hangnum nr="88"/>
    <gatha type="1"> Ṭhapetvā dhātu caṅkoṭaṃ, patiṭṭhāpiya āsane;</gatha>
    <gatha type="last">Dhātuṃ pūjīya vanditvā, ṭhito pañcalīko tahiṃ.</gatha>
    <hangnum nr="89"/>
    <gatha type="1"> Dibbacchattādikānettha, dibbagandhādikāni ca;</gatha>
    <gatha type="last">Passitvā dibbatūriyādi-sadde sutvā ca khattiyo.</gatha>
    <hangnum nr="90"/>
    <gatha type="1"> Apassitvā brahmadevo, tuṭṭho acchariyabbhuto;</gatha>
    <gatha type="last">Dhātuchattena pūjesi, laṃkārajje’bhisiñci ca.</gatha>
    <hangnum nr="91"/>
    <gatha type="1"> ‘‘Dibbacchattaṃ mānusañca, vimutticchattameva ca;</gatha>
    <gatha type="last">Iti ticchittadhārissa, lokanāthassa satthuno.</gatha>
    <hangnum nr="92"/>
    <gatha type="1"> Tikkhattumeva me rajjaṃ, dammī’ti haṭṭhamānaso;</gatha>
    <gatha type="last">Tikkhattumeva dhātūnaṃ, laṃkārajjamadāsiso.</gatha>
    <hangnum nr="93"/>
    <gatha type="1"> Pūjayanto dhātuyotā, devehi mānusehi ca;</gatha>
    <gatha type="last">Saha caṅkoṭakeheva, sīsenādāya khattiyo.</gatha>
    <hangnum nr="94"/>
    <gatha type="1"> Bhikkhusaṅgha paribyuḷho, katvā thūpaṃ padakkhiṇaṃ;</gatha>
    <gatha type="last">Pācinato āharitvā, dhātugabbhamhi otari.</gatha>
    <hangnum nr="95"/>
    <gatha type="1"> Arahanto channavuti-koṭiyo thūpamuttamaṃ;</gatha>
    <gatha type="last">Samantā parivāretvā, aṭṭhaṃsu katapañjalī.</gatha>
    <hangnum nr="96"/>
    <gatha type="1"> Otaritvā  dhātugabbhaṃ, mahagghe sayanesubhe;</gatha>
    <gatha type="last">Ṭhapessāmiti cintente, pītipuṇṇanarissare.</gatha>
    <hangnum nr="97"/>
    <gatha type="1"> Sadhātu dhātucaṅkoṭo, uggantvā tassa sīsato;</gatha>
    <gatha type="last">Sattatālappamāṇamhi, ākāsamhi ṭhito tato.</gatha>
    <hangnum nr="98"/>
    <gatha type="1"> Sayaṃ karaṇḍo vivari, uggantvā dhātuyo tato;</gatha>
    <gatha type="last">Buddhavesaṃ gahetvāna, lakkhaṇebyañjanujjalaṃ.</gatha>
    <hangnum nr="99"/>
    <gatha type="1"> Gaṇḍambamūle buddho’va, yamakaṃ pāṭihāriyaṃ;</gatha>
    <gatha type="last">Akaṃsu dharamānena, sugatena adhiṭṭhitaṃ.</gatha>
    <hangnum nr="100"/>
    <gatha type="1"> Taṃ pāṭihāriyaṃ disvā, pasannekaggamānasā;</gatha>
    <gatha type="last">Devāmanussā arahattaṃ, pattā dvādasa koṭiyo.</gatha>
    <hangnum nr="101"/>
    <gatha type="1"> Sesā phalattayaṃ pattā, atītā gaṇanāpathaṃ;</gatha>
    <gatha type="last">Hitvā’tha buddhavesaṃ tā, karaṇḍamhi patiṭṭhayuṃ.</gatha>
    <hangnum nr="102"/>
    <gatha type="1"> Tato oruyha caṅkoṭo, rañño sīse patiṭṭhahi;</gatha>
    <gatha type="last">Sahindaguttatherena, nāṭakīhi ca so pana.</gatha>
    <hangnum nr="103"/>
    <gatha type="1"> Dhātugabbhaṃpariharaṃ, patvāna sayanaṃ subhaṃ;</gatha>
    <gatha type="last">Caṅkoṭaṃ ratanapallaṅke, ṭhapayitvā jutindharo.</gatha>
    <hangnum nr="104"/>
    <gatha type="1"> Dhovitvāna punohatthe, gandhavāsita vārinā;</gatha>
    <gatha type="last">Catujjātiyagandhena, ubbatetvā sagāravo.</gatha>
    <hangnum nr="105"/>
    <gatha type="1"> Karaṇḍaṃ vivaritvāna, tāgahetvāna dhātuyo;</gatha>
    <gatha type="last">Iti cintayi bhūmindo, mahājanahitatthiko.</gatha>
    <hangnum nr="106"/>
    <gatha type="1"> Anākulaṃ kehicipi, yadi hessanti dhātuyo;</gatha>
    <gatha type="last">Janassa saraṇaṃ hutvā, yadi ṭhassanti dhātuyo.</gatha>
    <hangnum nr="107"/>
    <gatha type="1"> Satthunipannākārena, parinibbānamañcake;</gatha>
    <gatha type="last">Nipajjantu supaññatte, sayanamhi mahārahe.</gatha>
    <hangnum nr="108"/>
    <gatha type="1"> Iti cintiya so dhātū, ṭhapesi sayanuttame;</gatha>
    <gatha type="last">Tadā kārā dhātuyo ca, sahiṃsu sayanuttame.</gatha>
    <hangnum nr="109"/>
    <gatha type="1"> Āsaḷhīsukkapakkhassa, pannarasauposathe;</gatha>
    <gatha type="last">Uttarāsaḷhanakkhatte, evaṃ dhātupatiṭṭhitā.</gatha>
    <hangnum nr="110"/>
    <gatha type="1"> Saha  dhātupatiṭṭhānā, akkhampittha mahāmahī;</gatha>
    <gatha type="last">Pāṭihīrāninekāni, pavattiṃsu anekadhā.</gatha>
    <hangnum nr="111"/>
    <gatha type="1"> Rājā pasannodhātutā, setacchattena pūjayi;</gatha>
    <gatha type="last">Laṃkāya rajjaṃ sakalaṃ, sattāhāni adāsi ca.</gatha>
    <hangnum nr="112"/>
    <gatha type="1"> Kāye ca sabbālaṅkāraṃ, dhātugabbhamhi pūjayi;</gatha>
    <gatha type="last">Tathānāṭakiyo’macchā, parisā devatāpi ca.</gatha>
    <hangnum nr="113"/>
    <gatha type="1"> Vatthaguḷaghatādīni, datvā saṅghassa bhūpati;</gatha>
    <gatha type="last">Bhikkhūhi gaṇasajjhāyaṃ, kāretvā’khilarattiyaṃ.</gatha>
    <hangnum nr="114"/>
    <gatha type="1"> Punāhani purebheriṃ, cāresi ‘‘sakalā janā;</gatha>
    <gatha type="last">Vindantu dhātusattāhaṃ, imaṃ’’ti janatāhito.</gatha>
    <hangnum nr="115"/>
    <gatha type="1"> Indagutto mahāthero, adiṭṭhāsi mahiddhiko;</gatha>
    <gatha type="last">‘‘Dhātu vanditukāmāye, laṃkādīpamhi mānusā.</gatha>
    <hangnum nr="116"/>
    <gatha type="1"> Taṅkhaṇaṃyeva āgantvā, vanditvā dhātuyo idha;</gatha>
    <gatha type="last">Yathā sakaṃ gharaṃ yantu’’, taṃ yathādhiṭṭhitaṃ ahu.</gatha>
    <hangnum nr="117"/>
    <gatha type="1"> So mahābhikkhusaṅghassa, mahārājā mahāyaso;</gatha>
    <gatha type="last">Mahādānaṃ pavattetvā, taṃ sattāhaṃ nirantaraṃ.</gatha>
    <hangnum nr="118"/>
    <gatha type="1"> Ācikkhidhātugabbhamhi, kiccaṃ niṭhāpitaṃ mayā;</gatha>
    <gatha type="last">Dhātugabbhapidhānaṃtu, saṅgho jānitumarahati.</gatha>
    <hangnum nr="119"/>
    <gatha type="1"> Saṅgho te dve sāmaṇere, tasmiṃ kamme niyojayi;</gatha>
    <gatha type="last">Pidahiṃsu dhātugabbhaṃ, pāsāṇenā’haṭena te.</gatha>
    <hangnum nr="120"/>
    <gatha type="1"> ‘‘Mālettha mā milāyantu, gandhāsussantumā ime;</gatha>
    <gatha type="last">Mā nibbāyantu dīpāva, mā kiñcāpi vivajjatu.</gatha>
    <hangnum nr="121"/>
    <gatha type="1"> Medavaṇṇa cha pāsāṇā, sandhiyantunirantarā’’;</gatha>
    <gatha type="last">Iti ghīṇāsavā ettha, sabbametaṃ adhiṭṭhayuṃ.</gatha>
    <hangnum nr="122"/>
    <gatha type="1"> Āṇāpesi mahārājā, ‘‘yathāsattiṃ mahājano;</gatha>
    <gatha type="last">Dhātunidhānakāne’ttha, karotū’’ti hitatthiko.</gatha>
    <hangnum nr="123"/>
    <gatha type="1"> Mahādhātunidhānassa, piṭṭhimhi ca mahājano;</gatha>
    <gatha type="last">Akā sahassa dhātunaṃ, nidhānāni yathābalaṃ.</gatha>
    <hangnum nr="124"/>
    <gatha type="1"> Pidahāpiyataṃ sabbaṃ, rājāthūpaṃ samāpayi;</gatha>
    <gatha type="last">Caturassa ca yañcettha, cetiyamhi samāpayi.</gatha>
    <hangnum nr="125"/>
    <gatha type="1"> Puññāni  evamamalāni sayañcasanto,</gatha>
    <gatha type="2">Kubbanti sabbavibhavuttamapatti hetu;</gatha>
    <gatha type="3">Kārenti cāpihi’khilā parisuddhacittā,</gatha>
    <gatha type="last">Nānāvisesajānatā parivārahetū’’ti.</gatha>
    <centered>Sujanappasāda saṃvegatthāya kate mahāvaṃse</centered>
    <centered>Dhātunidhānaṃ nāma</centered>
    <centered>Ekatiṃsatimo paricchedo.</centered>
  </text>
</tree>
