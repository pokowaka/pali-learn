<?xml version='1.0' encoding='UTF-8'?>
<tree text="Dasama pariccheda" target="text">
  <text>
    <subhead>Paṇḍukābhayābhiseko</subhead>
    <hangnum nr="1"/>
    <gatha type="1"> Ummādacittāyāṇattā , dāsī ādāya dārakaṃ;</gatha>
    <gatha type="last">Samugge pakkhipitvāna, dvāramaṇḍala ke agā.</gatha>
    <hangnum nr="2"/>
    <gatha type="1"> Rājaputtā ca migavaṃ, gatā tumbarakandare;</gatha>
    <gatha type="last">Disvā dāsiṃ kuhiṃ yāsi, kiṃ me kanti ca pucchisuṃ.</gatha>
    <hangnum nr="3"/>
    <gatha type="1"> Dvāramaṇḍalakaṃ yāmi, dhītumeguḷapūvakaṃ;</gatha>
    <gatha type="last">Iccāha oropehīti, rājaputtaṃ kamabravuṃ.</gatha>
    <hangnum nr="4"/>
    <gatha type="1"> Citto ca kālavelo ca, tassā’rakkhāya niggatā;</gatha>
    <gatha type="last">Mahantaṃ sūkaravesaṃ, taṃ khaṇaṃyeva dassayuṃ.</gatha>
    <hangnum nr="5"/>
    <gatha type="1"> Te taṃ samanubandhiṃsu, sāsamādāya tatra’gā;</gatha>
    <gatha type="last">Dārakañca sahassañca, āyuttassa adāraho.</gatha>
    <hangnum nr="6"/>
    <gatha type="1"> Tasmiṃyeva dine tassa, bhariyā janayī sutaṃ;</gatha>
    <gatha type="last">Yamake janayī putte, bhariyaṃ me’ti positaṃ.</gatha>
    <hangnum nr="7"/>
    <gatha type="1"> So sattavassiko cā’si, taṃ vijāniya mātulā;</gatha>
    <gatha type="last">Gantuṃ sarasi kīḷante, dārake ca payojayuṃ.</gatha>
    <hangnum nr="8"/>
    <gatha type="1"> Jalaṭṭhaṃ rukkhasusiraṃ, jalacchāditachiddakaṃ;</gatha>
    <gatha type="last">Nimujjamāno chiddena, pavisitvā ciraṭṭhito.</gatha>
    <hangnum nr="9"/>
    <gatha type="1"> Tato tatheva nikkhamma, kumāre sesadārake;</gatha>
    <gatha type="last">Upacca pucchiyantopi, vañceta’ññavacohi so.</gatha>
    <hangnum nr="10"/>
    <gatha type="1"> Manussehā’gateheso, nivāsetvāna vatthakaṃ;</gatha>
    <gatha type="last">Kumāro vārimo gayha, susiramhi ṭhito ahu.</gatha>
    <hangnum nr="11"/>
    <gatha type="1"> Vatthakāni gaṇetvāna, māretvā sesadārake;</gatha>
    <gatha type="last">Gantvā ārocayuṃ sabbe, dārakā māritā iti.</gatha>
    <hangnum nr="12"/>
    <gatha type="1"> Gatesu  tesu so gantvā, āyuttakagharaṃ sakaṃ;</gatha>
    <gatha type="last">Vasaṃ assāsito tena, ahū dvādasavassiko.</gatha>
    <hangnum nr="13"/>
    <gatha type="1"> Puna sutvāna jīvantaṃ, kumāraṃ tassa mātulaṃ;</gatha>
    <gatha type="last">Tattha gopālake sabbe, māretuṃ sanniyojayuṃ.</gatha>
    <hangnum nr="14"/>
    <gatha type="1"> Tasmiṃ ahani gopālā, laddhā ekaṃ catuppadaṃ;</gatha>
    <gatha type="last">Aggiṃ āharituṃ gāmaṃ, pesetuṃ taṃ kumārakaṃ.</gatha>
    <hangnum nr="15"/>
    <gatha type="1"> So gantvā gharamāyutta-puttakaṃyeva pesayi;</gatha>
    <gatha type="last">Pādā rujanti me tehi, aggiṃ gopālasantikaṃ.</gatha>
    <hangnum nr="16"/>
    <gatha type="1"> Tattha aṅgāra maṃsañca,</gatha>
    <gatha type="2">Khādissasi tuvaṃ iti;</gatha>
    <gatha type="3">Ne si so taṃ vaco sutvā,</gatha>
    <gatha type="last">Aggiṃ gopālasantikaṃ.</gatha>
    <hangnum nr="17"/>
    <gatha type="1"> Tasmiṃ khaṇe pesitā te, parikkhipiya mārayuṃ;</gatha>
    <gatha type="last">Sabbe gope mārayitvā, mātulānaṃ nivedayuṃ.</gatha>
    <hangnum nr="18"/>
    <gatha type="1"> Tatho soḷasavassaṃ taṃ, vijāniṃsu ca mātulā;</gatha>
    <gatha type="last">Mātā sahassañcā’dāsi, tassā rakkhañca ādisi.</gatha>
    <hangnum nr="19"/>
    <gatha type="1"> Āyutto mātusandesaṃ, sabbaṃ tassa nivediya;</gatha>
    <gatha type="last">Datvā dāsaṃ sahassañca, pesesi paṇḍulantikaṃ.</gatha>
    <hangnum nr="20"/>
    <gatha type="1"> Paṇḍulabrāhmaṇo nāma, bhogavā vedapārago;</gatha>
    <gatha type="last">Dakkhiṇasmiṃ disābhāge, vasī paṇḍulagāmake.</gatha>
    <hangnum nr="21"/>
    <gatha type="1"> Kumāro tattha gantvāna, passi paṇḍulabrāhmaṇaṃ;</gatha>
    <gatha type="last">‘‘Tvaṃ paṇḍukābhayo tāta’’, iti pucchiya byākate.</gatha>
    <hangnum nr="22"/>
    <gatha type="1"> Tassa katvāna sakkāraṃ, āha rājā bhavissasi;</gatha>
    <gatha type="last">Samasattativassāni, rajjaṃ tvaṃ kārayissasi.</gatha>
    <hangnum nr="23"/>
    <gatha type="1"> Sippaṃ uggaṇha tātāti, sippuggahamakārayī;</gatha>
    <gatha type="last">Candena tassa puttena, khippaṃ sippaṃ samāpitaṃ.</gatha>
    <hangnum nr="24"/>
    <gatha type="1"> Adā satasahassaṃ so, yodhasaṅgahakāraṇā;</gatha>
    <gatha type="last">Yodhesu saṅgahitesu, tena pañcasatesu so.</gatha>
    <hangnum nr="25"/>
    <gatha type="1"> Siyuṃ yāya gayitāni, paṇṇāni kanakāni taṃ;</gatha>
    <gatha type="last">Mahesiṃ kurucandañca, mama puttaṃ purohitaṃ.</gatha>
    <hangnum nr="26"/>
    <gatha type="1"> Ibhi  vatvā dhanaṃ datvā, sayodhaṃ nihari tato;</gatha>
    <gatha type="last">So nāmaṃ sāvayitvāna, tato nikkhamma puññavā.</gatha>
    <hangnum nr="27"/>
    <gatha type="1"> Laddhabalo nagarake, kāsapabbata santike;</gatha>
    <gatha type="last">Sattasatāni purise, sabbesaṃ bhojanāni ca.</gatha>
    <hangnum nr="28"/>
    <gatha type="1"> Tato narasahassena, dvisatena kumārako;</gatha>
    <gatha type="last">Girikaṇḍa pabbataṃ nāma, agamā parivārito.</gatha>
    <hangnum nr="29"/>
    <gatha type="1"> Girikaṇḍasivo nāma, paṇḍukābhaya mātulo;</gatha>
    <gatha type="last">Taṃ paṇḍuvāsudevena, dinnaṃ bhuñjati desakaṃ.</gatha>
    <hangnum nr="30"/>
    <gatha type="1"> So karisasataṃ pakkaṃ, tadā lāveti khattiyo;</gatha>
    <gatha type="last">Tassa dhītā rūpavatī, pālī nāmā’si khattiyā.</gatha>
    <hangnum nr="31"/>
    <gatha type="1"> Sā mahāparivārena, yānamāruyha sobhanaṃ;</gatha>
    <gatha type="last">Pitubhattaṃ gāhayitvā, lāvakānañca gacchati.</gatha>
    <hangnum nr="32"/>
    <gatha type="1"> Kumārassa manussānaṃ, disvā tattha kumārikaṃ;</gatha>
    <gatha type="last">Ārocesuṃ kumārassa, kumāro sahasā’gato.</gatha>
    <hangnum nr="33"/>
    <gatha type="1"> Dvedhā taṃ parisaṃ katvā, sataṃ yānamapesayi;</gatha>
    <gatha type="last">Tadantikaṃ saparisā, kattha yāsīti pucchitaṃ.</gatha>
    <hangnum nr="34"/>
    <gatha type="1"> Tāya vuttetu sabbasmiṃ, tassaṃsāratta mānaso;</gatha>
    <gatha type="last">Attano saṃvibhāgatthaṃ, bhantenā’yāci khattiyo.</gatha>
    <hangnum nr="35"/>
    <gatha type="1"> Sāsamoruyha yānamhā, adā sovaṇṇapātiyā;</gatha>
    <gatha type="last">Bhattaṃ nigrodha mūlasmiṃ, rājaputtassa khattiyā.</gatha>
    <hangnum nr="36"/>
    <gatha type="1"> Gaṇhi nigrodhapaṇṇāni, bhojetuṃ sesake jane;</gatha>
    <gatha type="last">Sovaṇṇabhājanānā’suṃ, tāni paṇṇāni taṃ khaṇe.</gatha>
    <hangnum nr="37"/>
    <gatha type="1"> Tāni disvā rājaputto, saritvā dijabhāsitaṃ;</gatha>
    <gatha type="last">Mahesibhāva yoggāme, kaññāladdhāti tussiso.</gatha>
    <hangnum nr="38"/>
    <gatha type="1"> Sabbe bhojāpayī tesā, taṃ na khīyittha bhojanaṃ;</gatha>
    <gatha type="last">Ekassa paṭiviso’va, gahito tattha dissatha.</gatha>
    <hangnum nr="39"/>
    <gatha type="1"> Evaṃ puññaguṇūpetā, sukumārī kumārikā;</gatha>
    <gatha type="last">Suvaṇṇapāli nāmena, tatoppabhuta āsi sā.</gatha>
    <hangnum nr="40"/>
    <gatha type="1"> Taṃ  kumāra gahetvāna, yānamāruyha khattiyo;</gatha>
    <gatha type="last">Mahabbala paribyūḷho, anusaṃṇī apakkami.</gatha>
    <hangnum nr="41"/>
    <gatha type="1"> Taṃ sutvāna pitā tassā, nare sabbe apesayi;</gatha>
    <gatha type="last">Te gantvā kalahaṃ katvā, tajjitā tehi āgamuṃ.</gatha>
    <hangnum nr="42"/>
    <gatha type="1"> Kalahanagaraṃ nāma, gāmo tattha kate ahu;</gatha>
    <gatha type="last">Taṃ sutvā bhātaro tassā, pañcayuddhāyu’pāgamuṃ.</gatha>
    <hangnum nr="43"/>
    <gatha type="1"> Sabbe te paṇḍulasuto, candoyeva aghātayi;</gatha>
    <gatha type="last">Lohita vāhakhaṇḍoti, tesaṃ yuddhamahī ahu.</gatha>
    <hangnum nr="44"/>
    <gatha type="1"> Mahatā bala kādhayana,</gatha>
    <gatha type="2">Tato so paṇḍukābhayo;</gatha>
    <gatha type="3">Gaṅgāya pārime tire,</gatha>
    <gatha type="last">Doḷapabbatakaṃ agā.</gatha>
    <hangnum nr="45"/>
    <gatha type="1"> Tattha cattāri vassāni, vasi taṃ tattha mātulā;</gatha>
    <gatha type="last">Sutvā ṭhapetvā rājānaṃ, taṃ yuddhatthamupāgamuṃ.</gatha>
    <hangnum nr="46"/>
    <gatha type="1"> Khandhāvāraṃ nivesetvā, dhūmarakkhāga santike;</gatha>
    <gatha type="last">Bhāgineyyena yujjhiṃsu, bhāgineyyo tu mātule.</gatha>
    <hangnum nr="47"/>
    <gatha type="1"> Anubandhī oragaṅgaṃ, malāpetvā nivattiya;</gatha>
    <gatha type="last">Tesañca khandhāvāramhi, duve vassāni so vasī.</gatha>
    <hangnum nr="48"/>
    <gatha type="1"> Gantvo’patissagāmaṃ te, tamatthaṃ rājino’bravuṃ;</gatha>
    <gatha type="last">Rājālekhaṃ kumārassa, sarahassaṃ sapāhiṇi.</gatha>
    <hangnum nr="49"/>
    <gatha type="1"> ‘‘Puñjassu pāragaṅgaṃ tvaṃ, mā’gā oraṃtato’’iti;</gatha>
    <gatha type="last">Taṃ sutvā tassa kujjiṃsu, bhātaro nava rājino.</gatha>
    <hangnum nr="50"/>
    <gatha type="1"> Upatthambho tvamevā’si, ciraṃ tassa idāni tu;</gatha>
    <gatha type="last">Raṭṭhaṃ dadāsi tasmā tvaṃ, māressāmā’ti abravuṃ.</gatha>
    <hangnum nr="51"/>
    <gatha type="1"> So tesaṃ rajjamappesi, te tissaṃ nāma bhātaraṃ;</gatha>
    <gatha type="last">Sabbeva sahitā’kaṃsu, rajjassa parināyakaṃ.</gatha>
    <hangnum nr="52"/>
    <gatha type="1"> Eso vīsativassāni, abhayo’bhaya dāyako;</gatha>
    <gatha type="last">Tattho’patissagāmamhi, rājā rajjamakārayi.</gatha>
    <hangnum nr="53"/>
    <gatha type="1"> Vasanti  dhūmarakkhāge, sare tumbariyaṅgaṇe;</gatha>
    <gatha type="last">Carate vaḷavā rupā, yakkhī cetiyanāmikā.</gatha>
    <hangnum nr="54"/>
    <gatha type="1"> Eko disvāna senaṅgaṃ, uttapādaṃ manoramaṃ;</gatha>
    <gatha type="last">Ārocesi kumārassa, vaḷave’ttī’disī iti.</gatha>
    <hangnum nr="55"/>
    <gatha type="1"> Kumāro rasmimādāya, gahetuṃ taṃ upāgami;</gatha>
    <gatha type="last">Pacchato agataṃ disvā, bhītā tejena tassasā.</gatha>
    <hangnum nr="56"/>
    <gatha type="1"> Dhāvi’nantaradhāyitvā, dhāvanti manubandhiso;</gatha>
    <gatha type="last">Dhāvamānā saraṃ haṃ sā, sattakkhattuṃ parikkhipi.</gatha>
    <hangnum nr="57"/>
    <gatha type="1"> Otaritvā mahāgaṅgaṃ, uttaritvā tato pana;</gatha>
    <gatha type="last">Dhumarakkhaṃ pabbataṃ taṃ, sattakkhattuṃ parikkhipi.</gatha>
    <hangnum nr="58"/>
    <gatha type="1"> Taṃ saraṃ puna tikkhattuṃ, parikkhipi tato puna;</gatha>
    <gatha type="last">Gaṅgaṃ kacchakatitthena, samotari tahiṃ tu so.</gatha>
    <hangnum nr="59"/>
    <gatha type="1"> Gahesitaṃ vāladhismiṃ, tālapattañca toyagaṃ;</gatha>
    <gatha type="last">Tassa puññānubhāvena, so ahosi mahā asi.</gatha>
    <hangnum nr="60"/>
    <gatha type="1"> Uccāresi asiṃ dajjaṃ, ‘‘māromī’’ti tamāha sā;</gatha>
    <gatha type="last">Rajjaṃ gahetvā te dajjaṃ, sāmi māmaṃ amārayi.</gatha>
    <hangnum nr="61"/>
    <gatha type="1"> Gīvāya taṃ gahetvā so, vijjhitvā asikoṭiyā;</gatha>
    <gatha type="last">Nāsāya rajjuyā bandhi, sā ahosi vasānugā.</gatha>
    <hangnum nr="62"/>
    <gatha type="1"> Gantvā taṃ dhumarakkhaṃ so, tamāruyha mahabbalo;</gatha>
    <gatha type="last">Tattha cattāri vassāni, dhūmarakkhana ge vasi.</gatha>
    <hangnum nr="63"/>
    <gatha type="1"> Tato nikkhamma sabalo, āgammā’riṭṭhapabbataṃ;</gatha>
    <gatha type="last">Suddhikālamapekkhanto, tattha sattasamāvasi.</gatha>
    <hangnum nr="64"/>
    <gatha type="1"> Dve mātule ṭhapetvāna, tassa sesaṭṭhamātulā;</gatha>
    <gatha type="last">Yuddhasajjā ariṭṭhaṃ taṃ, upasaṅkamma pabbataṃ.</gatha>
    <hangnum nr="65"/>
    <gatha type="1"> Khandhāvāraṃ nagarake, nivesetvā camūpatiṃ;</gatha>
    <gatha type="last">Datvā parikkhipāpesuṃ, samantā’riṭṭhapabbataṃ.</gatha>
    <hangnum nr="66"/>
    <gatha type="1"> Yakkhiniyā mantayitvā, tassā vacanayuttiyā;</gatha>
    <gatha type="last">Datvā rājaparikkhāraṃ, paṇṇākārā yuvāni ca.</gatha>
    <hangnum nr="67"/>
    <gatha type="1"> ‘‘Gaṇhātha  sabbāne’tāni, khamāpessāmi vo ahaṃ’’;</gatha>
    <gatha type="last">Iti vatvāna pesesi, kumāro purato balaṃ.</gatha>
    <hangnum nr="68"/>
    <gatha type="1"> Gaṇhissāmi paviṭṭhanti, vissaṭṭhesu tu tesu so;</gatha>
    <gatha type="last">Āruyha yakkhavaḷavaṃ, mahābalapurakkhato.</gatha>
    <hangnum nr="69"/>
    <gatha type="1"> Yuddhāya pāvisi yakkhī, mahārāva marāpisā;</gatha>
    <gatha type="last">Anto bahibalañcassa, ukkuṭṭhiṃ mahatiṃ akā.</gatha>
    <hangnum nr="70"/>
    <gatha type="1"> Kumārapurisā sabbe, parasenā nare bahū;</gatha>
    <gatha type="last">Ghātetvā mātule ca’ttha, sīsarāsiṃ akaṃsu te.</gatha>
    <hangnum nr="71"/>
    <gatha type="1"> Senāpati pālayitvā, gumbaṭṭhānaṃ sapāvisi;</gatha>
    <gatha type="last">Senāpati gumbako’ti, tena esa pavuccati.</gatha>
    <hangnum nr="72"/>
    <gatha type="1"> Upariṭṭhamātulasiraṃ, sīsarāsiṃ sapassiya;</gatha>
    <gatha type="last">Lāburāsī’va icchāha, tenā’si lābugāmako.</gatha>
    <hangnum nr="73"/>
    <gatha type="1"> Evaṃ vijitasaṅgāmo, tato so paṇḍukābhayo;</gatha>
    <gatha type="last">Ayyakassā’nurādhassa, vasanaṭhānamāgami.</gatha>
    <hangnum nr="74"/>
    <gatha type="1"> Attano rājagehaṃ so, tassa datvāna ayyako;</gatha>
    <gatha type="last">Aññatthavāsaṃ kappesi, so tu tasmiṃ ghare vasi.</gatha>
    <hangnum nr="75"/>
    <gatha type="1"> Pucchāpetvāna nemittaṃ, vatthuvijjā’viduṃ tathā;</gatha>
    <gatha type="last">Nagaraṃ pavaraṃ tasmiṃ, gāmeyeva amāpayi.</gatha>
    <hangnum nr="76"/>
    <gatha type="1"> Nivāsattā’nurādhānaṃ, anurādhapuraṃ ahu;</gatha>
    <gatha type="last">Nakkhattenā’nurādhena, patiṭṭhāpita tāya ca.</gatha>
    <hangnum nr="77"/>
    <gatha type="1"> Āṇāpetvā mātulānaṃ, chattaṃ jātassare idha;</gatha>
    <gatha type="last">Dhovāpetvā dhārayitvā, taṃ sareyeva vārinā.</gatha>
    <hangnum nr="78"/>
    <gatha type="1"> Attano abhisekaṃ so, kāresi paṇḍukābhayo;</gatha>
    <gatha type="last">Suvaṇṇapāliṃ deviṃ taṃ, mahesitte bhisecayi.</gatha>
    <hangnum nr="79"/>
    <gatha type="1"> Adā candakumārassa, porohiccaṃ yathāvidhi;</gatha>
    <gatha type="last">Ṭhānantarāni sesānaṃ, bhaccānañca yathārahaṃ.</gatha>
    <hangnum nr="80"/>
    <gatha type="1"> Mātuyā upakārattā, attano ca mahīpatiṃ;</gatha>
    <gatha type="last">Aghātayitvā jeṭṭhaṃ taṃ, mātulaṃ abhayaṃ pana.</gatha>
    <hangnum nr="81"/>
    <gatha type="1"> Rattirajjaṃ adā tassa, ahu nagaraguttiko;</gatha>
    <gatha type="last">Tadupādāya nagare, ahū nagaraguttiko.</gatha>
    <hangnum nr="82"/>
    <gatha type="1"> Sassuraṃ  taṃ aghātetvā, girikaṇḍasivampi ca;</gatha>
    <gatha type="last">Girikaṇṇadesaṃ tasse’va, mātulassa adāsi so.</gatha>
    <hangnum nr="83"/>
    <gatha type="1"> Saraṃ tañca khaṇāpetvā, kārāpesi bahū dakaṃ;</gatha>
    <gatha type="last">Jaye jalassa gāhena, jayavāpīti ahutaṃ.</gatha>
    <hangnum nr="84"/>
    <gatha type="1"> Kālavelaṃ nivāsesi, yakkhaṃpura puratthime;</gatha>
    <gatha type="last">Yakkhaṃ tu cittarājaṃ taṃ, heṭṭho abhayavāpiyā.</gatha>
    <hangnum nr="85"/>
    <gatha type="1"> Pubbopakāriṃ dāsiṃ taṃ, nibbattaṃ yakkhayoniyā;</gatha>
    <gatha type="last">Purassa dakkhiṇadvāre, so kataññū nivāsayi.</gatha>
    <hangnum nr="86"/>
    <gatha type="1"> Anto narindavatthussa, vaḷavāmukhayakkhiniṃ;</gatha>
    <gatha type="last">Nivāsesi baliṃ tesaṃ, aññesañcānuvassakaṃ.</gatha>
    <hangnum nr="87"/>
    <gatha type="1"> Dāpesi chaṇakāle tu, cittarājena so saha;</gatha>
    <gatha type="last">Samāsane nisīditvā, dibbamānusanāṭakaṃ.</gatha>
    <hangnum nr="88"/>
    <gatha type="1"> Kārento’bhirami rājā, ratikhiḍḍā samappito;</gatha>
    <gatha type="last">Dvāragāme ca caturo, bhayavāpiñca kārayi.</gatha>
    <hangnum nr="89"/>
    <gatha type="1"> Mahāsusānaghātanaṃ, pacchimarājiniṃ tathā;</gatha>
    <gatha type="last">Vessavaṇassa nigrodhaṃ, byādhidevassa tālakaṃ.</gatha>
    <hangnum nr="90"/>
    <gatha type="1"> Yonasabhāga vatthuñca, mahejjagharameva ca;</gatha>
    <gatha type="last">Etāni pacchimadvāra-disābhāge nivesayi.</gatha>
    <hangnum nr="91"/>
    <gatha type="1"> Pañcasatāni caṇḍāla-purise purasodhake;</gatha>
    <gatha type="last">Duvesatāni caṇḍāla-purise vaccasodhake.</gatha>
    <hangnum nr="92"/>
    <gatha type="1"> Diyaḍḍhasatacaṇḍāle, matanīhārake’pi ca;</gatha>
    <gatha type="last">Susāna gopacaṇḍāle, tattakeyeva ādisi.</gatha>
    <hangnum nr="93"/>
    <gatha type="1"> Tesaṃ gāmaṃ nivesesi, susānā pacchimuttare;</gatha>
    <gatha type="last">Yathā vihitakammāni, tāni niccaṃ akaṃsute.</gatha>
    <hangnum nr="94"/>
    <gatha type="1"> Tassa caṇḍālagāmassa, pubbuttaradisāya tu;</gatha>
    <gatha type="last">Nīcasusānakaṃ nāma, caṇḍālānamakārayi.</gatha>
    <hangnum nr="95"/>
    <gatha type="1"> Tassuttare susānassa, pāsāṇapabbatantare;</gatha>
    <gatha type="last">Āvāsapālijhādhānaṃ, tadā āsi nivesitā.</gatha>
    <hangnum nr="96"/>
    <gatha type="1"> Taduttare  disābhāge, yāva gāmaṇi vāpiyā;</gatha>
    <gatha type="last">Tāpasānaṃ anekesaṃ, assamo āsi kārito.</gatha>
    <hangnum nr="97"/>
    <gatha type="1"> Tasseva ca susānassa, puratthimadisāya tu;</gatha>
    <gatha type="last">Jotiyassa nigaṇṭhassa, gharaṃ kāresi bhūpati.</gatha>
    <hangnum nr="98"/>
    <gatha type="1"> Tasmiṃyeva desasmiṃ, nigaṇṭho girināmako;</gatha>
    <gatha type="last">Nānāpāsaṇḍakā ceva, vasiṃsu samaṇā bahū.</gatha>
    <hangnum nr="99"/>
    <gatha type="1"> Tattheva ca devakulaṃ, akāresi mahīpati;</gatha>
    <gatha type="last">Kubhaṇḍassa nigaṇṭhassa, taṃnāmakamahositaṃ.</gatha>
    <hangnum nr="100"/>
    <gatha type="1"> Tato tu pacchime bhāge, jhādhapālipuratthime;</gatha>
    <gatha type="last">Micchādiṭṭhikulānaṃ tu, vasī pañcasataṃ tahiṃ.</gatha>
    <hangnum nr="101"/>
    <gatha type="1"> Paraṃ jotiyagehamhā, oraṃ gāmaṇi vāpiyā;</gatha>
    <gatha type="last">So paribbājakārāmaṃ, kārāpesi tatheva ca.</gatha>
    <hangnum nr="102"/>
    <gatha type="1"> Ājīvakānaṃ gehañca, brāhmaṇavaṭṭameva ca;</gatha>
    <gatha type="last">Sivikā sotthisālā ca, akāresi tahiṃ tahiṃ.</gatha>
    <hangnum nr="103"/>
    <gatha type="1"> Dasavassābhiseko so, gāmasīmā nivesayi;</gatha>
    <gatha type="last">Laṃkādīpamhi sakale, laṃkindo paṇḍukābhayo.</gatha>
    <hangnum nr="104"/>
    <gatha type="1"> So kālavelacittehi, dissamānehi bhūpati;</gatha>
    <gatha type="last">Sahā’nu bhosi sampatiṃ, yakkhabhūtasahāya vā.</gatha>
    <hangnum nr="105"/>
    <gatha type="1"> Paṇḍukābhayarañño ca, abhayassa ca antare;</gatha>
    <gatha type="last">Rājasuññāni vassāni, ahesuṃ dasasatta ca.</gatha>
    <hangnum nr="106"/>
    <gatha type="1"> So paṇḍukābhayamahīpati sattatiṃsa–</gatha>
    <gatha type="2">Vasso’dhigamma dhitimā dharaṇī patittaṃ;</gatha>
    <gatha type="3">Ramme anunamanurādhapure samiddhe;</gatha>
    <gatha type="last">Vassāni akārayi rajjametthāti.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Paṇḍukābhayābhisekonāma</centered>
    <centered>Dasamo paricchedo.</centered>
  </text>
</tree>
