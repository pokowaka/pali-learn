<?xml version='1.0' encoding='UTF-8'?>
<tree text="Chabb&#x12B;satima pariccheda" target="text">
  <text>
    <subhead>Maricavaṭṭikavihāramaho</subhead>
    <hangnum nr="1"/>
    <gatha type="1"> Ekacchattaṃ  karitvāna, laṃkārajjaṃ mahāyaso;</gatha>
    <gatha type="last">Nānantaraṃ saṃvidahi, yodhānaṃ so yathārahaṃ.</gatha>
    <hangnum nr="2"/>
    <gatha type="1"> Theraputtābhayo yodho, diyyamānaṃ na icchitaṃ;</gatha>
    <gatha type="last">Pucchitova kimatthanti, yuddhamatthīti abravi.</gatha>
    <hangnum nr="3"/>
    <gatha type="1"> Ekarajje kate yuddhaṃ, kināmattīti pucchito;</gatha>
    <gatha type="last">Yuddhaṃ kilesa corehi, karissāmi sudujjayaṃ.</gatha>
    <hangnum nr="4"/>
    <gatha type="1"> Icceva māha taṃ rājā, punappunaṃ nisedhayi;</gatha>
    <gatha type="last">Punappunaṃ soyācitvā, raññonuññāya pabbaji.</gatha>
    <hangnum nr="5"/>
    <gatha type="1"> Pabbajitvā ca kālena, arahattamapāpuṇi;</gatha>
    <gatha type="last">Pañcakhīṇāsavasata-parivāerā ahosi ca.</gatha>
    <hangnum nr="6"/>
    <gatha type="1"> Chattamaṅgala sattāhe, gate gatabhayo’ bhayo;</gatha>
    <gatha type="last">Rājā katā bhisekova, mahatā vibhavena so.</gatha>
    <hangnum nr="7"/>
    <gatha type="1"> Tissavāpi’magā kīḷa-vidhinā samalaṅka taṃ;</gatha>
    <gatha type="last">Kīḷituṃ abhisittānaṃ, cārittañcā nurakkhituṃ.</gatha>
    <hangnum nr="8"/>
    <gatha type="1"> Rañño paricchadaṃ sabbaṃ, upāyanasatāni ca;</gatha>
    <gatha type="last">Maricavaṭṭivihārassa, ṭhānamhi ṭhapayiṃsu ca.</gatha>
    <hangnum nr="9"/>
    <gatha type="1"> Tattheva thūpaṭhānamhi, sadhātuṃ kuntamuttamaṃ;</gatha>
    <gatha type="last">Ṭhapesuṃ kuntadharakā, ujukaṃ rājamānusā.</gatha>
    <hangnum nr="10"/>
    <gatha type="1"> Sahorodho mahārājā, kīḷitvā salile divā;</gatha>
    <gatha type="last">Sāyamāhaṃ gamissāma, kuntaṃ vaḍḍhetha bho’’iti.</gatha>
    <hangnum nr="11"/>
    <gatha type="1"> Cāletuṃ taṃ na sakkhiṃsu, kuntaṃ rājādhikārikā;</gatha>
    <gatha type="last">Gandhāmālāhi pūjesuṃ, rājasenāsamāgatā.</gatha>
    <hangnum nr="12"/>
    <gatha type="1"> Rājā  mahantaṃ accheraṃ, disvā taṃ haṭṭhamānaso;</gatha>
    <gatha type="last">Vidhāya tattha ārakkhaṃ, pavisitvā puraṃ tato.</gatha>
    <hangnum nr="13"/>
    <gatha type="1"> Kuntaṃ parikkhipāpetvā, cetiyaṃ tattha kārayi;</gatha>
    <gatha type="last">Thūpaṃ parikkhipāpetvā, vihārañca akārayi.</gatha>
    <hangnum nr="14"/>
    <gatha type="1"> Tīhi vassehi niṭhāsi, vihāro so narissaro;</gatha>
    <gatha type="last">Saṅghaṃ sasannipātesi, viharamahākāraṇā.</gatha>
    <hangnum nr="15"/>
    <gatha type="1"> Bhikkhunaṃ satasahassāni, tadā bhikkhuniyo pana;</gatha>
    <gatha type="last">Navuti ca sahassāni, abhaviṃsu samāgatā.</gatha>
    <hangnum nr="16"/>
    <gatha type="1"> Tasmiṃ samāgame saṅghaṃ, idamāka mahīpati;</gatha>
    <gatha type="last">‘‘Saṅghaṃ bhante visaritvā, bhuñjiṃ maricavaṭṭikaṃ.</gatha>
    <hangnum nr="17"/>
    <gatha type="1"> Hasse’taṃ daṇḍakammaṃ me, bhavatūti akārayi;</gatha>
    <gatha type="last">Sacetiyaṃ maricavaṭṭi-vihāraṃ sumanoharaṃ.</gatha>
    <hangnum nr="18"/>
    <gatha type="1"> Patiggaṇhātu taṃ saṅgho, iti so dakkhiṇodakaṃ;</gatha>
    <gatha type="last">Pātitvā bhikkhusaṅghassa, vihāraṃ sumano adā.</gatha>
    <hangnum nr="19"/>
    <gatha type="1"> Vihāre taṃ samantāpi, mahantaṃ maṇḍapaṃ subhaṃ;</gatha>
    <gatha type="last">Kāretvā tattha saṅghassa, mahādānaṃ pavattayi.</gatha>
    <hangnum nr="20"/>
    <gatha type="1"> Pāde patiṭṭhāpetvāpi,</gatha>
    <gatha type="2">Jale abhayavāpiyā;</gatha>
    <gatha type="3">Kato so maṇḍapo āsi,</gatha>
    <gatha type="last">Seso kāse kathāvakā.</gatha>
    <hangnum nr="21"/>
    <gatha type="1"> Sattāhaṃ annapānādiṃ, datvāna manujādhipo;</gatha>
    <gatha type="last">Adā sāmaṇakaṃ sabbaṃ, parikkhāraṃ mahārahaṃ.</gatha>
    <hangnum nr="22"/>
    <gatha type="1"> Ahu satasahassaggho, parikkhāro sa ādiko;</gatha>
    <gatha type="last">Ante sahassagghanako, sabba saṅgho ca taṃlabhi.</gatha>
    <hangnum nr="23"/>
    <gatha type="1"> Yuddhe dāne ca sūrena, sūrinā ratanattaye;</gatha>
    <gatha type="last">Pasannāmalacittena, sāsanujota natthinā.</gatha>
    <hangnum nr="24"/>
    <gatha type="1"> Raññā  kataññunā tena, thūpakārāpanādito;</gatha>
    <gatha type="last">Vihāra mahanantāni, pūjetuṃ ratanattayaṃ.</gatha>
    <hangnum nr="25"/>
    <gatha type="1"> Pariccattadhanāne’ttha, anagghāni vimuñciya;</gatha>
    <gatha type="last">Sesāni honti ekāya, ūnavīsatikoṭiyo.</gatha>
    <hangnum nr="26"/>
    <gatha type="1"> Togā dasaddhavidha dosavidūsitāpi,</gatha>
    <gatha type="2">Paññāvisesa sahitehi janehi pattā;</gatha>
    <gatha type="3">Honteva pañcaguṇayoga gahitasāraṃ,</gatha>
    <gatha type="last">Iccassa sāragahaṇe matimāyateyyāti.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Maricavaṭṭikavihāramahonāma</centered>
    <centered>Chabbīsatimo paricchedo.</centered>
  </text>
</tree>
