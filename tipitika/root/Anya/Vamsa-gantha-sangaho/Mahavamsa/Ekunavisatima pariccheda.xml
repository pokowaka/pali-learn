<?xml version='1.0' encoding='UTF-8'?>
<tree text="Ek&#x16B;nav&#x12B;satima pariccheda" target="text">
  <text>
    <subhead>Bodhi āgamano</subhead>
    <hangnum nr="1"/>
    <gatha type="1"> Mahābodhirakkhaṇatthaṃ , aṭṭhārasa rathe sabho;</gatha>
    <gatha type="last">Devakulāni datvāna, aṭṭhāmaccā kulāni ca.</gatha>
    <hangnum nr="2"/>
    <gatha type="1"> Aṭṭha brāhmaṇakulāni, aṭṭha vassakulāni ca;</gatha>
    <gatha type="last">Gopakānaṃ taracchānaṃ, kuliṅgānaṃ kulāni ca.</gatha>
    <hangnum nr="3"/>
    <gatha type="1"> Tatheva pesakārānaṃ, kumbhakārānameva ca;</gatha>
    <gatha type="last">Sabbe sañcāpi senīnaṃ, nāgayakkhānameva ca.</gatha>
    <hangnum nr="4"/>
    <gatha type="1"> Hemasajjughaṭeceva, datvā aṭṭhaṭṭha mānado;</gatha>
    <gatha type="last">Āropetvā mahābodhiṃ, nāvaṃ gaṅgāya bhūsitaṃ.</gatha>
    <hangnum nr="5"/>
    <gatha type="1"> Saṅghamitta mahātherī, sahe kadasa bhikkhuniṃ;</gatha>
    <gatha type="last">Tathevā’ropayitvāna, ariṭṭhapamukhepi ca.</gatha>
    <hangnum nr="6"/>
    <gatha type="1"> Nagarā nikkhamitvāna, viñjāṭavimaticcaso;</gatha>
    <gatha type="last">Tāmalitthiṃ anuppatto, sattāhene’va bhūpati.</gatha>
    <hangnum nr="7"/>
    <gatha type="1"> Accuḷā rāhi pūjāyi, devānāgānarāpi ca;</gatha>
    <gatha type="last">Mahābodhiṃ pūjayantā, sattāhena’vupāgamuṃ.</gatha>
    <hangnum nr="8"/>
    <gatha type="1"> Mahāsamuddatīramhi, mahābodhiṃ mahīpati;</gatha>
    <gatha type="last">Ṭhapāpetvāna pūjesi, mahārajjena so puna.</gatha>
    <hangnum nr="9"/>
    <gatha type="1"> Mahābodhiṃ mahārajje, abhisiñcīyakāmado;</gatha>
    <gatha type="last">Aggasira sukkapakkhe, dine pāṭipade tato.</gatha>
    <hangnum nr="10"/>
    <gatha type="1"> Uccāretuṃ mahābodhiṃ, tehiyeva’ṭṭha aṭṭhahi;</gatha>
    <gatha type="last">Sālamūlamhi dinnehi, dhātuggatakulehi so.</gatha>
    <hangnum nr="11"/>
    <gatha type="1"> Ukkhipitvā mahābodhiṃ, galamattaṃ jalaṃ tahiṃ;</gatha>
    <gatha type="last">Ogāhetvā sanāvāya, patiṭṭhāpayi sādhukaṃ.</gatha>
    <hangnum nr="12"/>
    <gatha type="1"> Nāvaṃ  āropayitvā taṃ, mahātheriṃ satherikaṃ;</gatha>
    <gatha type="last">Mahāriṭṭhaṃ mahāmaccaṃ, idaṃ vacanamabravi.</gatha>
    <hangnum nr="13"/>
    <gatha type="1"> ‘‘Ahaṃ rajjena tikkhattuṃ, mahābodhimapūjayiṃ;</gatha>
    <gatha type="last">Eva mevā’bhi pūjetu, rājā rajjena me sakhā’’.</gatha>
    <hangnum nr="14"/>
    <gatha type="1"> Idaṃ vatvā mahārājā, tīre pañjaliko ṭhito;</gatha>
    <gatha type="last">Gacchamānaṃ mahābodhiṃ, passaṃ assūnivattayi.</gatha>
    <hangnum nr="15"/>
    <gatha type="1"> Mahābodhi viyogena,</gatha>
    <gatha type="2">Dhammā soko sasokavā;</gatha>
    <gatha type="3">Kannitvā paridevitvā,</gatha>
    <gatha type="last">Agamāsi sakaṃ puraṃ.</gatha>
    <hangnum nr="16"/>
    <gatha type="1"> Mahābodhi samāruḷhā, nāvāpakkhandhī toyadhiṃ;</gatha>
    <gatha type="last">Samantā yojane vicī, sannisīdi mahaṇṇave.</gatha>
    <hangnum nr="17"/>
    <gatha type="1"> Pupphiṃsu pañcavaṇṇāni, padumāni samantato;</gatha>
    <gatha type="last">Antalikkhe pavajjiṃsu, aneka tūriyāni ca.</gatha>
    <hangnum nr="18"/>
    <gatha type="1"> Devatāhi anekāhi, pūjā’nekā pavattitā;</gatha>
    <gatha type="last">Gahetuñca mahābodhi, nāgā’kāsuṃ vikubbanaṃ.</gatha>
    <hangnum nr="19"/>
    <gatha type="1"> Saṅghamittā mahātheri, abhiññābalapāragā;</gatha>
    <gatha type="last">Supaṇṇarūpā hutvāna, te tāsesi mahorage.</gatha>
    <hangnum nr="20"/>
    <gatha type="1"> Te tāsitā mahātheriṃ, yācitvāna mahoragā;</gatha>
    <gatha type="last">Nayitvāna mahābemadhiṃ, bhujaṅgabhavanaṃ tato.</gatha>
    <hangnum nr="21"/>
    <gatha type="1"> Sattāhaṃ nāgarajjena, pūjāhi vividhāhi ca;</gatha>
    <gatha type="last">Pūjayitvāna ānetvā, nāvāyaṃ ṭhapayiṃsu te.</gatha>
    <hangnum nr="22"/>
    <gatha type="1"> Tadaheva mahābodhi, jambukolamidhagamā;</gatha>
    <gatha type="last">Devānaṃpiyatisso tu, rājā lokahite rato.</gatha>
    <hangnum nr="23"/>
    <gatha type="1"> Sumanā sāmaṇeramhā, pubbe sutatadāgamo;</gatha>
    <gatha type="last">Maggasirādidinagho, pabhuti vacasādaro.</gatha>
    <hangnum nr="24"/>
    <gatha type="1"> Uttaradvārato  yāva, jambukolaṃ mahāpathaṃ;</gatha>
    <gatha type="last">Vibhūsayitvā sakalaṃ, mahābodhigatāsayo.</gatha>
    <hangnum nr="25"/>
    <gatha type="1"> Samuddāsanasālāya, ṭhāne ṭhatvā mahaṇṇave;</gatha>
    <gatha type="last">Āgacchantaṃ mahābodhiṃ, mahātheriddhiyā’ddasa.</gatha>
    <hangnum nr="26"/>
    <gatha type="1"> Tasmiṃṭhāne katā sālā, pakā setuṃ tamabbhutaṃ;</gatha>
    <gatha type="last">Samuddāsanasālāti, nāmenā‘si’dha pākaṭā.</gatha>
    <hangnum nr="27"/>
    <gatha type="1"> Mahātherānubhāvena, saddhiṃ therehi tehi ca;</gatha>
    <gatha type="last">Tadaheva’gamā rājā, jambukolaṃ sa senako.</gatha>
    <hangnum nr="28"/>
    <gatha type="1"> Mahābodhā gamepīti-vegenu’nno udānayaṃ;</gatha>
    <gatha type="last">Galappamāṇaṃ salilaṃ, vigāhetvā suviggaho.</gatha>
    <hangnum nr="29"/>
    <gatha type="1"> Mahābodhiṃ soḷasahi, kulehi saha muddhanā;</gatha>
    <gatha type="last">Ādāyo’ropayitvāna, velāyaṃ maṇḍape subhe.</gatha>
    <hangnum nr="30"/>
    <gatha type="1"> Ṭhapayitvāna laṃkindo, laṃkārajjena pūjayi;</gatha>
    <gatha type="last">Soḷasannaṃ samappetvā, kulānaṃ rajjamattano.</gatha>
    <hangnum nr="31"/>
    <gatha type="1"> Sayaṃ dovārikaṭhāne, ṭhatvāna divase tayo;</gatha>
    <gatha type="last">Tattheva pūjaṃ kāresi, vividhaṃ manujādhipo.</gatha>
    <hangnum nr="32"/>
    <gatha type="1"> Mahābodhiṃ dasamiyaṃ, āropetvā rathesubhe;</gatha>
    <gatha type="last">Ānayanto manussindo, dumindaṃ taṃ ṭhapāpayi.</gatha>
    <hangnum nr="33"/>
    <gatha type="1"> Pācinassa vihārassa, ṭhāne ṭhānavicakkhaṇo;</gatha>
    <gatha type="last">Pātarāsaṃ pavattesi, sasaṅghassa janassa so.</gatha>
    <hangnum nr="34"/>
    <gatha type="1"> Mahāmahindathere’ttha, kataṃ dasabalena taṃ;</gatha>
    <gatha type="last">Kathesi nāgadamanaṃ, rañño tassa asesato.</gatha>
    <hangnum nr="35"/>
    <gatha type="1"> Therassa sutvā kāretvā, saññāṇāni tahiṃ tahiṃ;</gatha>
    <gatha type="last">Paribhuttesu ṭhānesu, nisajjādīhi satthunā.</gatha>
    <hangnum nr="36"/>
    <gatha type="1"> Tivakkassa brāhmaṇassa, gāmadvāre ca bhūpati;</gatha>
    <gatha type="last">Ṭhapāpetvā mahābodhiṃ, ṭhānesu tesu tesu ca.</gatha>
    <hangnum nr="37"/>
    <gatha type="1"> Suddhavāluka santhāre, nānāpupphasamākule;</gatha>
    <gatha type="last">Paggahitadhaje magge, pupphagghikavibhūsite.</gatha>
    <hangnum nr="38"/>
    <gatha type="1"> Mahābodhiṃ  pūjayanto, rattindiva matandito;</gatha>
    <gatha type="last">Ānayitvā cuddasiyaṃ, anurādha purantikaṃ.</gatha>
    <hangnum nr="39"/>
    <gatha type="1"> Vaḍḍhamānakacchāyāya, puraṃ sādhu vibhūsitaṃ;</gatha>
    <gatha type="last">Uttarena ca dvārena, pūjayanto pavesiya.</gatha>
    <hangnum nr="40"/>
    <gatha type="1"> Dakkhiṇena ca dvārena, nikkhamitvā pavesiya;</gatha>
    <gatha type="last">Mahā meghavanārāmaṃ, catubuddhanisevitaṃ.</gatha>
    <hangnum nr="41"/>
    <gatha type="1"> Sumanasseva vacasā, padesaṃ sādhusaṅkhataṃ;</gatha>
    <gatha type="last">Pubbabodhiṭhitaṭṭhānaṃ, upanetvā manoramaṃ.</gatha>
    <hangnum nr="42"/>
    <gatha type="1"> Kulehi so soḷasahi, rājā laṅkāradhārihi;</gatha>
    <gatha type="last">Oropetvā mahābodhiṃ, patiṭṭhā petu mossajji.</gatha>
    <hangnum nr="43"/>
    <gatha type="1"> Hatthato muttamattasā, asītiratanaṃ nabhaṃ;</gatha>
    <gatha type="last">Uggantvāna ṭhitā muñci, chabbaṇṇā rasmiyo subhā.</gatha>
    <hangnum nr="44"/>
    <gatha type="1"> Dīpe patthariyā’hacca, brahmalokaṃ ṭhitā ahu;</gatha>
    <gatha type="last">Sūriyatthaṅgamanāyāva, rasmiyo tā manoramā.</gatha>
    <hangnum nr="45"/>
    <gatha type="1"> Purisā dasasahassāni, pasannā pāṭihāriye;</gatha>
    <gatha type="last">Vipassitvānā’rahatthaṃ, patvāna idha pabbajuṃ.</gatha>
    <hangnum nr="46"/>
    <gatha type="1"> Orohitvā mahābodhi, sūriyatthaṅgame tato;</gatha>
    <gatha type="last">Rohiṇiyā patiṭṭhāsi, mahiyaṃ kampi medinī.</gatha>
    <hangnum nr="47"/>
    <gatha type="1"> Mūlāni tāni uggantvā, kaṭāhamukhavaṭṭito;</gatha>
    <gatha type="last">Vinandhantā kaṭāhaṃ taṃ, otariṃsu mahītalaṃ.</gatha>
    <hangnum nr="48"/>
    <gatha type="1"> Patiṭṭhitaṃ mahābodhiṃ, janā sabbe samagatā;</gatha>
    <gatha type="last">Gandhamālādi pūjāhi, pūjayiṃsu samantato.</gatha>
    <hangnum nr="49"/>
    <gatha type="1"> Mahāmegho pavassittha, himagabbhā samantato;</gatha>
    <gatha type="last">Mahābodhiṃ chādayiṃsu, sītalāni ghanāni ca.</gatha>
    <hangnum nr="50"/>
    <gatha type="1"> Sattāhāni mahābodhiṃ, tahiṃyeva adassanā;</gatha>
    <gatha type="last">Himagabbhe sannisīdi, pasādajananī jane.</gatha>
    <hangnum nr="51"/>
    <gatha type="1"> Sattāhā tikkame meghā, sabbe apagamiṃsu te;</gatha>
    <gatha type="last">Mahābodhi ca dissittha, chabbaṇṇā raṃsiyopi ca.</gatha>
    <hangnum nr="52"/>
    <gatha type="1"> Mahāmahindattheroca, saṅghamittā ca bhikkhunī;</gatha>
    <gatha type="last">Tatthā’gañchuṃsaparisā, rājā saparisopi ca.</gatha>
    <hangnum nr="53"/>
    <gatha type="1"> Khattiyā  kājaraggāme, candanaggāma khattiyā;</gatha>
    <gatha type="last">Tivakka brāhmaṇo ceva, dīpavāsī janāpi ca.</gatha>
    <hangnum nr="54"/>
    <gatha type="1"> Devānubhāvenā’gañchuṃ, mahābodhi mahussukkā;</gatha>
    <gatha type="last">Mahāsamāgame tasmiṃ, pāṭihāriyavimhite.</gatha>
    <hangnum nr="55"/>
    <gatha type="1"> Pakkaṃ pācinasākhāya, pekkhataṃ pakka’makkhataṃ;</gatha>
    <gatha type="last">Thero patantamādāya, ropetuṃ rājino adā.</gatha>
    <hangnum nr="56"/>
    <gatha type="1"> Paṃsūnaṃ gandhamissānaṃ, puṇṇe soṇṇa kaṭāhake;</gatha>
    <gatha type="last">Mahāsanassa ṭhāne taṃ, ṭhapitaṃ ropa’yissaro.</gatha>
    <hangnum nr="57"/>
    <gatha type="1"> Pekkhataṃyeva sabbesaṃ, uggantvā aṭṭha aṅkurā;</gatha>
    <gatha type="last">Jāyiṃsu bodhitaruṇā, aṭṭhaṃsu catuhatthakā.</gatha>
    <hangnum nr="58"/>
    <gatha type="1"> Rājā te bodhitaruṇe, disvā vimhitamānaso;</gatha>
    <gatha type="last">Setacchattena pūjesi, abhisekamadāsi ca.</gatha>
    <hangnum nr="59"/>
    <gatha type="1"> Patiṭṭhāpesi aṭṭhannaṃ, jambukolamhi paṭṭane;</gatha>
    <gatha type="last">Mahābodhi ṭhita ṭhāne, nāvāyo rohane tadā.</gatha>
    <hangnum nr="60"/>
    <gatha type="1"> Tivakkabrāhmaṇagāme, thūpārāme tatheva ca;</gatha>
    <gatha type="last">Issarasamaṇārāme, paṭhame cetiyaṅgaṇe.</gatha>
    <hangnum nr="61"/>
    <gatha type="1"> Cetiya pabbatā rāme, tathā kājaragāmake;</gatha>
    <gatha type="last">Candanagāmake cāti, ekekaṃ bodhilaṭṭhikaṃ.</gatha>
    <hangnum nr="62"/>
    <gatha type="1"> Sesā catupakkajātā, dvattiṃsa bodhilaṭṭhiyo;</gatha>
    <gatha type="last">Samantā yojanaṭhāne, vihāresu tahiṃ tahiṃ.</gatha>
    <hangnum nr="63"/>
    <gatha type="1"> Dīpāvāsī janasseva, hitatthāya patiṭṭhite;</gatha>
    <gatha type="last">Mahābodhi dumindamhi, sammāsambuddha tejasā.</gatha>
    <hangnum nr="64"/>
    <gatha type="1"> Anulāsāsa parisā, saṅghamittāya theriyā;</gatha>
    <gatha type="last">Santike pabbajitvāna, arahattamapāpuṇi.</gatha>
    <hangnum nr="65"/>
    <gatha type="1"> Ariṭṭho so pañcasata-parivāro ca khattiyo;</gatha>
    <gatha type="last">Therantike pabbajitvā, arahattamapāpuṇi.</gatha>
    <hangnum nr="66"/>
    <gatha type="1"> Yāni seṭṭhikulāna’ṭṭha-mahābodhimidhāharuṃ;</gatha>
    <gatha type="last">Bodhāharakulānīti, tāni tena pavuccare.</gatha>
    <hangnum nr="67"/>
    <gatha type="1"> Upāsikā vihāroti, ñāte bhikkhunupassaye;</gatha>
    <gatha type="last">Sasaṅghā saṅghamittā sā, mahātherī tahiṃ vasi.</gatha>
    <hangnum nr="68"/>
    <gatha type="1"> Agārattayapāmokkhe , agāre tattha kārayi;</gatha>
    <gatha type="last">Dvādasa tesu ekasmiṃ, mahāgāre ṭhapāpayi.</gatha>
    <hangnum nr="69"/>
    <gatha type="1"> Mahābodhisametāya, nāvāya kūpayaṭṭhikaṃ;</gatha>
    <gatha type="last">Ekasmiṃ piya mekasmiṃ, arittaṃ tehi teviduṃ.</gatha>
    <hangnum nr="70"/>
    <gatha type="1"> Jāte aññanikāyepi, agārā dvādasāpi te;</gatha>
    <gatha type="last">Hatthāḷaka bhikkhunīhi, vaḷañjayiṃsu sabbadā.</gatha>
    <hangnum nr="71"/>
    <gatha type="1"> Rañño maṅgalahatthi so, vicaranto yathāsukhaṃ;</gatha>
    <gatha type="last">Purassa ekapassamhi, kandarantamhi sītale.</gatha>
    <hangnum nr="72"/>
    <gatha type="1"> Kadambapupphagumbante, aṭṭhāsi gocaraṃ caraṃ;</gatha>
    <gatha type="last">Hatthiṃ tattharataṃ ñatvā, akaṃsu tattha āḷhakaṃ.</gatha>
    <hangnum nr="73"/>
    <gatha type="1"> Atheka divasaṃ hatthī, nagaṇhi kabaḷāni so;</gatha>
    <gatha type="last">Dīpappasādakaṃ theraṃ, rājā so pucchitaṃ mataṃ.</gatha>
    <hangnum nr="74"/>
    <gatha type="1"> Kadambapupphagumbasmiṃ, thūpassa karaṇaṃ karī;</gatha>
    <gatha type="last">Icchatīti mahāthero, mahārājassa abravi.</gatha>
    <hangnum nr="75"/>
    <gatha type="1"> Sadhātukaṃ tattha thūpaṃ, thūpassa gharameva ca;</gatha>
    <gatha type="last">Khippaṃ rājā akāresi, niccaṃ janahiterato.</gatha>
    <hangnum nr="76"/>
    <gatha type="1"> Saṅghamittā mahātherī, suññāgārābhilāsinī;</gatha>
    <gatha type="last">Ākiṇṇattā vihārassa, vussamānassa tassa sā.</gatha>
    <hangnum nr="77"/>
    <gatha type="1"> Vuddhatthinī sāsanassa, bhikkhunīnaṃ hitāya ca;</gatha>
    <gatha type="last">Bhikkhunupassayaṃ aññaṃ, icchamānā vicakkhaṇā.</gatha>
    <hangnum nr="78"/>
    <gatha type="1"> Gantvā cetiyagehaṃ taṃ, pavivekasukhaṃ bhusaṃ;</gatha>
    <gatha type="last">Divāvihāraṃ kappesi, vihārakusalā’malā.</gatha>
    <hangnum nr="79"/>
    <gatha type="1"> Theriyā vandanatthāya, rājā bhikkhunupassayaṃ;</gatha>
    <gatha type="last">Gantvā tattha gataṃ sutvā, gantvāna tattha vandiya.</gatha>
    <hangnum nr="80"/>
    <gatha type="1"> Sammoditvā tāya saddhiṃ, tatthāgamanakāraṇaṃ;</gatha>
    <gatha type="last">Tassā ñatvā adhippāyaṃ, adhippāya vidū vidū.</gatha>
    <hangnum nr="81"/>
    <gatha type="1"> Samantā thūpagehassa, rammaṃ bhikkhunupassayaṃ;</gatha>
    <gatha type="last">Devānaṃpiyatisso so, mahārājā akārayi.</gatha>
    <hangnum nr="82"/>
    <gatha type="1"> Hatthāḷhakasamīpamhi , kato bhikkhunupassayo;</gatha>
    <gatha type="last">Hatthāḷhakavihāroti, vissuto āsi tena so.</gatha>
    <hangnum nr="83"/>
    <gatha type="1"> Sumittā saṅghamittā sā, mahātherī mahāmatī;</gatha>
    <gatha type="last">Tasmiñhi vāsaṃ kappesi, ramme bhikkhunupassaye.</gatha>
    <hangnum nr="84"/>
    <gatha type="1"> Evaṃ laṃkā lokahitaṃ sāsanavuddhiṃ;</gatha>
    <gatha type="2">Saṃsodhento esa mahābodhi dumindo;</gatha>
    <gatha type="3">Laṃkādīpe ramme mahāmeghavanasmiṃ,</gatha>
    <gatha type="last">Aṭṭhā sīghaṃ kālamanekabbhūtayuttoti.</gatha>
    <centered>Sujanappasādasaṃvegatthāya kate mahāvaṃse</centered>
    <centered>Bodhiāgamano nāma</centered>
    <centered>Ekūnavīsatimo paricchedo.</centered>
  </text>
</tree>
