<?xml version='1.0' encoding='UTF-8'?>
<tree text="1. Sandhi ka&#x1E47;&#x1E0D;a" target="text">
  <text>
    <title>Saññā</title>
    <paragraph nr="2">Akkharāpādayo ekacattālīsaṃ.</paragraph>
    <paragraph>Akkharāpi  akārādayo ekacattālīsaṃ suttantopakārā. Taṃ yathā-a ā-i ī-u ū-e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ-iti.</paragraph>
    <paragraph nr="3">Tatthodantāsarā aṭṭha.</paragraph>
    <paragraph>Tattha  akkharesu okārantā aṭṭha sarā nāma. Tattheti vattate.</paragraph>
    <paragraph nr="4">Lahumattā tayo rassā.</paragraph>
    <paragraph>Tattha  saresu lahumattā a, i, u iti tayo rassā.</paragraph>
    <paragraph nr="5">Aññe dīghā.</paragraph>
    <paragraph>Tattha  saresu rassehaññe dīghā.</paragraph>
    <paragraph>Saṃyogato pubbe eo rassā ivoccante, anantarā byañjanā saṃyogo. Ettha, seyyo, oṭṭho, sotthi.</paragraph>
    <paragraph nr="6">Sesā byañjanā.</paragraph>
    <paragraph>Sare  ṭhapetvā sesā kādayo niggahītantā byañjanā.</paragraph>
    <paragraph nr="7">Vaggā pañcapañcaso mantā.</paragraph>
    <paragraph>Byañjanānaṃ  kādayo makārantā pañcapañcaso akkharavanto vaggā.</paragraph>
    <paragraph nr="8"> Vaggānaṃ  paṭhamadutiyā so cāghoso. Ḷantāññe ghosā. Ghosāghosasaññā ca ‘‘parasamaññā payoge’’ti saṅgahītā. Evaṃ liṅga, sabbanāma, pada, upasagga, nipāta, taddhita, ākhyāta, kammappavacanīyādisaññā ca.</paragraph>
    <paragraph nr="9">Aṃiti niggahītaṃ.</paragraph>
    <paragraph>Aṃiti  akārato paraṃ yo bindu sūyate, taṃ niggahītaṃ nāma.</paragraph>
    <paragraph>Bindu  cūḷāmaṇākāro, niggahītanti vuccate.</paragraph>
    <paragraph>Kevalassā ppayogattā, akāro sannidhīyate.</paragraph>
    <paragraph nr="10"> A, kavagga, hā kaṇḍajā, i, cavagga, yā tālujā, u, pavaggā oṭṭhajā, ṭavagga, ra, ḷā muddhajā, tavagga, la, sā dantajā, e kaṇṭhatālujo, o kaṇṭhoṭṭhajo, vo dantoṭṭhajo.</paragraph>
    <centered>Saññā</centered>
    <title>Sarasandhi</title>
    <paragraph nr="11"> Loka  aggoityasmiṃ – ‘‘pubbamadhoṭhita massaraṃ sarena viyojaye’’ti pubbabyañjanaṃ sarato puthakkātabbaṃ.</paragraph>
    <paragraph>Sarā sare lopaṃ.</paragraph>
    <paragraph>Anantare sare pare sarā lopaṃ papponti.</paragraph>
    <paragraph>‘‘Nare  paraṃ yutte’’ti assaro byañjano parakkharaṃ netabbo lokaggo.</paragraph>
    <paragraph>Saretyasmiṃ  opasilesiko kāsasattamī, tato vaṇṇakālabyavadhāne kāriyaṃ na hoti. Yathā-maṃ ahā sīti, ‘‘pamādamanuyuñjantī’’tyādigāthāyaṃ ‘janā appamāda’nti ca. Evaṃ sabbasandhīsu.</paragraph>
    <paragraph>Anantaraṃ parassa sarassa lopaṃ vakkhati, tasmānena pubbassa lopo ñāyati, teneva sattamīniddiṭṭhassa paratāpi gamyate.</paragraph>
    <paragraph nr="12"> Saretyadhikāro.  Pana ime pana imetīha-sarā lopaṃ itveva.</paragraph>
    <paragraph>Vā paro asarūpo.</paragraph>
    <paragraph>Asamānarūpāsaramhā paro saro vā lupyate, paname, panime.</paragraph>
    <paragraph nr="13"> Bandhussa  iva, na upetītīdha –</paragraph>
    <paragraph>Kvacāsavaṇṇaṃ lutte.</paragraph>
    <paragraph>Sare lutte parasarassa kvaci asavaṇṇo hotīti i u iccetesaṃ ṭhānāsannā e o. Bandhusseva. Nopeti.</paragraph>
    <paragraph nr="14"> Tatra  ayaṃ, yāni idha, bahu upakāraṃ, saddhā idha, tathā upamantyetasmiṃ –</paragraph>
    <paragraph>Dīghaṃ.</paragraph>
    <paragraph>Sare lutte paro saro kvaci ṭhānāsannaṃ dīghaṃ yāti. Tatrāyaṃ, yānīdha, bahūpakāraṃ, saddhīdha, tathūpamaṃ.</paragraph>
    <paragraph nr="15"> Kiṃsu idhetyatra –</paragraph>
    <paragraph>Pubbo ca.</paragraph>
    <paragraph>Sare lutte pubbo ca kvaci dīghaṃ yāti. Kiṃ sūdha.</paragraph>
    <paragraph nr="16"> Te  ajja, te ahaṃtettha –</paragraph>
    <paragraph>Yamedantassādeso.</paragraph>
    <paragraph>Sare pare antassa ekārassa kvaci yo ādeso hoti, tyajja, ‘‘dīgha’’nti byañjane pare kvaci dīgho, tyāhaṃ.</paragraph>
    <paragraph>Kvacīti kiṃ. Nettha.</paragraph>
    <paragraph nr="17"> So  assa, anu etityettha –</paragraph>
    <paragraph>Vamodudantānaṃ.</paragraph>
    <paragraph>Sare pare anto kārukārānaṃ kvaci vo ādeso hoti. Svassa, anveti.</paragraph>
    <paragraph>Kvacīti kiṃ. Tayassu, sametāyasmā.</paragraph>
    <paragraph nr="18"> Idha  ahaṃ tīdha –</paragraph>
    <paragraph>Do dhassa ca.</paragraph>
    <paragraph>Sare pare dhassa kvaci do hoti. Dīghe – idāhaṃ. Kvacīti kiṃ. Idheva. Cakārena byañjanepi, idha bhikkhave.</paragraph>
    <paragraph nr="19"> Pati antuṃ, vutti assetīha –</paragraph>
    <paragraph>Ivaṇṇo yannavā.</paragraph>
    <paragraph>Sare pare ivaṇṇassa yo navā hoti. Kata yakārassa tissa ‘‘sabbo cantī’’ti kvaci cādese ‘‘paradvebhāvo ṭhāne’’ti sarato parabyañjanassa ṭhānāsannavasā dvittaṃ. Paccantaṃ, vutyassa.</paragraph>
    <paragraph>Navāti kiṃ. Paṭaggi,</paragraph>
    <paragraph>Ettha ‘‘kvaci paṭi patisse’’ti patissa paṭi, vaṇṇaggahaṇaṃ sabbattha rassadīgha saṅgahaṇatthaṃ.</paragraph>
    <paragraph nr="20"> Yathā  evetīha –</paragraph>
    <paragraph>Evādissa ri pubbo ca rasso.</paragraph>
    <paragraph>Sarato parassa evassādiekāro rittaṃ navā yāti. Pubbo ca ṭhānāsannaṃ rassaṃ. Yathariva. Yatheva.</paragraph>
    <paragraph nr="21"> Na  imassa, ti aṅgikaṃ, lahu essati, attha atthaṃ, ito āyati, tasmā iha, sabbhi eva, cha abhiññā, putha eva, pā evatīha vā tveva –</paragraph>
    <paragraph> Ya va ma da na ta ra ḷā cāgamā.</paragraph>
    <paragraph>Sare pare yādayo āgamā vā honti, cakārena go ca. Nayimassa, tivaṅgikaṃ, lahumessati, attadatthaṃ, itonāyati, tasmātiha, sabbhireva, chaḷabhiñā, puthageva, ‘‘rassa’’nti byañjane pare kvaci rasso. Pageva.</paragraph>
    <paragraph>Vāti kiṃ. Cha abhiññā, putha eva, pā eva.</paragraph>
    <paragraph>Ettha ‘‘sare kvacī’’ti sarānaṃ pakati hoti, sassarūpameva, na vikārotyattho.</paragraph>
    <paragraph nr="22"> Abhi  uggatotyatra –</paragraph>
    <paragraph>‘‘Abbho abhī’’ti abhissa abbho. Abbhuggato.</paragraph>
    <centered>Sarasandhi</centered>
    <title>Byañjanasandhi</title>
    <paragraph nr="23"> Byañjanetyadhikāro. Kvacītveva. So bhikkhu, kacci nu tvaṃ, jānema tantīha –</paragraph>
    <paragraph>Lopañca tatrākāro.</paragraph>
    <paragraph>Byañjane pare sarānaṃ kvaci lopohoti, tatra lutte ṭhāne akārāgamo, cakārena okārukārāpi. Sabhikkhu kaccino tvaṃ, jānemu taṃ.</paragraph>
    <paragraph>Kvacīti kiṃ, somuni.</paragraph>
    <paragraph nr="24"> Ughoso , ākhātantīha – dvebhāve ṭhāne itveva.</paragraph>
    <paragraph>Vagge ghosāghosānaṃ tatiyapaṭhamā.</paragraph>
    <paragraph>Vagge ghosāghosānaṃ catutthadutiyānaṃ tabbagge tatiyapaṭhamā honti yathāsaṅkhyaṃ yutte ṭhāne, ugghoso, rasse akkhātaṃ.</paragraph>
    <paragraph nr="25"> Para  sahassaṃ, atippakhotīha – ‘‘kvaci o byañjane’’ti okārāgamo. Parosahassaṃ. Gāgame ca, atippagokho.</paragraph>
    <paragraph nr="26"> Ava naddhātyatra – ‘‘o avasse’’ti kvaci avassa o. Onaddhā.</paragraph>
    <paragraph>Kvacīti kiṃ. Avasussatu.</paragraph>
    <centered>Byañjanasandhi.</centered>
    <title>Niggahītasandhi</title>
    <paragraph nr="27"> Niggahītantyadhikāro . Kiṃ kato, saṃ jāto, saṃ ṭhito, taṃ dhanaṃ, taṃ mittantiha –</paragraph>
    <paragraph>Vaggantaṃ vā vagge.</paragraph>
    <paragraph>Vaggabyañjane pare bindussa tabbagganto vā hoti. Kiṅkato, sañjāto, saṇṭhito, tandhanaṃ, tammittaṃ.</paragraph>
    <paragraph>Vāti kiṃ. Na taṃ kammaṃ.</paragraph>
    <paragraph>Vākāreneva le lo ca. Pulliṅgaṃ.</paragraph>
    <paragraph nr="28"> Vātyadhikāro . Evaṃ assa, etaṃ avocetīha –</paragraph>
    <paragraph>Madā sare.</paragraph>
    <paragraph>Sare pare binduno ma dā vā honti. Evamassa, etadavoca.</paragraph>
    <paragraph>Vāti kiṃ. Maṃ ajini.</paragraph>
    <paragraph nr="29"> Taṃ eva, taṃ hītīha –</paragraph>
    <paragraph>Eheñaṃ.</paragraph>
    <paragraph>Ekāre, he ca pare binduno ño vā hoti. Dvitte – taññeva, tameva. Tañhi, taṃ hi.</paragraph>
    <paragraph nr="30"> Saṃyogotīha –</paragraph>
    <paragraph>Saye ca.</paragraph>
    <paragraph>Yakāre pare tena saha binduno ño vā hoti. Dvitte – saññogo, saṃyogo.</paragraph>
    <paragraph nr="31"> Cakkhu aniccaṃ, ava sirotīha - āgamo, kvacitveva.</paragraph>
    <paragraph>Niggahītañca.</paragraph>
    <paragraph>Sare, byañjane vā pare kvaci bindvāgamo hoti. Cakkhuṃaniccaṃ, avaṃsiro.</paragraph>
    <paragraph nr="32"> Vidūnaṃ  aggaṃ, tāsaṃ ahaṃtīha –</paragraph>
    <paragraph>‘‘Kvaci lopaṃ’’ti sare bindulopo, vidūnaggaṃ. Dīghetāsāhaṃ.</paragraph>
    <paragraph nr="33"> Buddhānaṃ sāsanaṃ, saṃ rāgotīha –</paragraph>
    <paragraph>‘‘Byañjane ce’’ti bindulopo, buddhānasāsanaṃ. Dīghesārāgo.</paragraph>
    <paragraph nr="34"> Bījaṃ ivetīha –</paragraph>
    <paragraph>Paro vā saro.</paragraph>
    <paragraph>Binduto paro saro vā lupyate, bījaṃva.</paragraph>
    <paragraph nr="35"> Evaṃ assetīha –</paragraph>
    <paragraph>Byañjano ca visaññogo.</paragraph>
    <paragraph>Binduto pare sare lutte saṃyogo byañjano vinaṭṭhasaṃyogo hotīti pubbasalopo. Evaṃsa.</paragraph>
    <centered>Niggahītasandhi.</centered>
    <title>Vomissaka sandhī</title>
    <paragraph nr="36">Anupadiṭṭhānaṃ vuttayogato.</paragraph>
    <paragraph>Idhāniddiṭṭhā  sandhayo vuttānusārena ñe yyā, yathā – yadi evaṃ, bodhi aṅgātīha – yādese iminā suttena dayakārasaṃyogassa jo, dhayakārasaṃyogassa jho, dvitte – yajjevaṃ, bojjhaṅgā.</paragraph>
    <paragraph nr="37"> Asadisasaṃyoge  ekasarūpatā ca.</paragraph>
    <paragraph>Pari esanātīha – yādese rakārassa yo, payyesa nā.</paragraph>
    <paragraph nr="38"> Vaṇṇānaṃ  bahuttaṃ, viparītatā ca.</paragraph>
    <paragraph>Sarati, iti eva, sā itthī, busaṃ eva, bahu ābādho, adhi abhavi, sukhaṃ, dukkhaṃ, jīvotīha –</paragraph>
    <paragraph>Māgamo sakāre akārassa u ca, sumarati.</paragraph>
    <paragraph>Issa vo, itveva.</paragraph>
    <paragraph>Paralope ākārassa o, sotthī.</paragraph>
    <paragraph>Mādese , pubbadīghe ca ekārassa i. Busāmiva.</paragraph>
    <paragraph>Vādese havakāravipariyayo. Bahvābādho.</paragraph>
    <paragraph>Adhissa kvaci addho, dīghe-addhābhavi.</paragraph>
    <paragraph>Binduno, okārassa ca e. Sukhe, dukkhe, jīve.</paragraph>
    <paragraph nr="39"> Radānaṃ  ḷo, paṭibodho, pariḷāho.</paragraph>
    <paragraph nr="40"> Sare, byañjane vā pare binduno kvaci mo. Mama abhāsi, buddhama saraṇaṃ, pubbe mo paraṃ na netabbo ayuttattā.</paragraph>
    <paragraph nr="41"> Binduto parasarāna maññassaratāpi.</paragraph>
    <paragraph>Taṃ iminā, evaṃ imaṃ, kiṃ ahaṃ tīha-issa a. Tadaminā.</paragraph>
    <paragraph>Issa u, akārassa ca e, bindulopādo. Evumaṃ, kehaṃ.</paragraph>
    <paragraph nr="42"> Vākyasukhuccāraṇatthaṃ, chandahānitthañca vaṇṇalopopi.</paragraph>
    <paragraph>Paṭisaṅkhāya yonisotīha – pubbayalopo, paṭisaṅkhāyoniso.</paragraph>
    <paragraph nr="43"> Alābūnityādo  akāralopo. Lābūni sīdanti, silā plavanti.</paragraph>
    <paragraph nr="44"> Vutyabhedāya vikāropi.</paragraph>
    <paragraph>Akaramhase tetyādo sakāre garuno ekārassa iminā lahuakāro, akaramhasa te kiccaṃ.</paragraph>
    <paragraph nr="45"> Akkharaniyamo  chandaṃ, garulahuniyamo bhave vutti,</paragraph>
    <paragraph>Dīgho, saṃyogādipubbo rasso ca garu, lahu tu rasso. Yathā- ā, assa, aṃ, a.</paragraph>
    <hangnum nr="46"/>
    <gatha type="1"> Evamaññāpi  viññeyyā, saṃhitā tantiyā hitā;</gatha>
    <gatha type="last">Saṃhitāti ca vaṇṇānaṃ, sannidhabyavadhānato.</gatha>
    <centered>Vomissakasandhi.</centered>
  </text>
</tree>
