<?xml version='1.0' encoding='UTF-8'?>
<tree text="B&#x101;l&#x101;vat&#x101;ra" target="text">
  <text>
    <centered>Namo tassa bhagavato arahato sammāsambuddhassa.</centered>
    <subhead>Paṇāma</subhead>
    <paragraph>[Ka]</paragraph>
    <gatha type="1">Sabbaṃ niruttipathapāragataṃ sabuddhaṃ,</gatha>
    <gatha type="2">Buddhaṃ tilokatilakaṃ hatapāpadhammaṃ;</gatha>
    <gatha type="3">Dhammaṃ vimuttisukhadaṃ vihatāghasaṃghaṃ,</gatha>
    <gatha type="last">Saṃghaṃ ca niccamabhivandiya dakkhiṇeyyaṃ.</gatha>
    <paragraph>[Kha]</paragraph>
    <gatha type="1">Vuddhippattosmi muddho mama varagaravo sīlapaññādisobhe,</gatha>
    <gatha type="2">Candādicceva suddhe varajinaṭhapite sāsanābbhe patīte;</gatha>
    <gatha type="3">Nissāyevā tipemā paṇamiya sirasā niccamesaṃ saritvā,</gatha>
    <gatha type="last">Pādambhoje guṇagge hataduritamalo ānubhāvena tassā.</gatha>
    <paragraph>[Ga]</paragraph>
    <gatha type="1">Porāṇa sīhaḷa padattha vinicchayañca,</gatha>
    <gatha type="2">Sabbampi māgadhaniruttinayaṃ pasatthaṃ;</gatha>
    <gatha type="3">Aññañca nekavidha sakkata saddasatthaṃ,</gatha>
    <gatha type="last">Pāramparābhata matañca nisamma sammā.</gatha>
    <paragraph>[Gha]</paragraph>
    <gatha type="1">Bālāvatāra varamāgadha saddasatthe,</gatha>
    <gatha type="2">Dubbodha nekapadaattha vinicchayena;</gatha>
    <gatha type="3">Atthāya ādhunika bālaparamparāya,</gatha>
    <gatha type="last">Bālāvatāra varagaṇṭhipadaṃ karissaṃ.</gatha>
    <paragraph>[Ṅa]</paragraph>
    <gatha type="1">Niccaṃ ye mettha bālā varahadayayutā suṭṭhu nikkhittanettā,</gatha>
    <gatha type="2">Puṇṇe nānānayānaṃ suratarusadise dhīrapāsaṃsiye ve;</gatha>
    <gatha type="3">Gambhīraṃ duttaraṃ te jinavacanudadhiṃ tiṇṇathāmā bhaveyyuṃ,</gatha>
    <gatha type="last">Laddhopāyā ca candaṃ taditarapacuraṃ sakkataṃ sotukāmā.</gatha>
    <paragraph>[Ca]</paragraph>
    <gatha type="1">Ganthanipphattiyā sesa – dukkarattaṃ yathāvato;</gatha>
    <gatha type="2">Jānanti kusalā dhīrā, nekasatthantarādisu;</gatha>
    <gatha type="last">Ganthesu guṇadosampi, teyeva vidurā sadā.</gatha>
    <paragraph>[Cha]</paragraph>
    <gatha type="1">Tasmā ettha pamādādi – dosaleso bhave yadi;</gatha>
    <gatha type="last">Porāṇāceraladdhīhi, vilomaṃ vā bhaveyya ce.</gatha>
    <paragraph>[Ja]</paragraph>
    <gatha type="1">Ganthantaraṃ vigāhetvā, vicāretvā punappunaṃ;</gatha>
    <gatha type="last">Yuttimeva ca gaṇhantu, hutvā vīmaṃsabuddhikāti.</gatha>
    <subhead>Paṇāma</subhead>
    <paragraph nr="1"> Buddhaṃ  tidhā bhivanditvā, buddhambuja vilocanaṃ.</paragraph>
    <paragraph>Bālāvatāraṃ bhāsissaṃ, bālānaṃ buddhivuddhiyā.</paragraph>
  </text>
</tree>
