<?xml version='1.0' encoding='UTF-8'?>
<tree text="1. Sandhikappa" target="text">
  <text>
    <title>Paṭhamakaṇḍa</title>
    <paragraph>(Ka)</paragraph>
    <gatha type="1">Seṭṭhaṃ  tilokamahitaṃ abhivandiyaggaṃ,</gatha>
    <gatha type="2">Buddhañca dhammamamalaṃ gaṇamuttamañca;</gatha>
    <gatha type="3">Satthussa tassa vacanatthavaraṃ subuddhuṃ,</gatha>
    <gatha type="last">Vakkhāmi suttahitamettha susandhikappaṃ.</gatha>
    <paragraph>(Kha)</paragraph>
    <gatha type="1">Seyyaṃ jineritanayena budhā labhanti,</gatha>
    <gatha type="2">Tañcāpi tassa vacanatthasubodhanena;</gatha>
    <gatha type="3">Atthañca akkharapadesu amohabhāvā,</gatha>
    <gatha type="last">Seyyatthiko padamato vividhaṃ suṇeyyaṃ.</gatha>
    <paragraph nr="1">, 1Attho akkharasaññāto.</paragraph>
    <paragraph>Sabbavacanānamattho akkhareheva saññāyate. Akkharavipattiyaṃ hi atthassa dunnayathā hoti, tasmā akkharakosallaṃ bahūpakāraṃ suttantesu.</paragraph>
    <paragraph nr="2">, 2Akkharāpādayoekacattālīsaṃ.</paragraph>
    <paragraph>Te ca kho akkharā api akārādayo ekacattā līsa suttantesu sopakārā.</paragraph>
    <paragraph>Taṃ yathā? A ā i ī u ū e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti akkharā nāma.</paragraph>
    <paragraph>Tena kvattho? Attho akkharasaññāto.</paragraph>
    <paragraph nr="3">, 3Tatthodantā sarā aṭṭha.</paragraph>
    <paragraph>Tattha akkharesu akārādīsu odantā aṭṭha akkharā sarā nāma honti.</paragraph>
    <paragraph>Taṃ yathā? A ā i ī u ū e o, iti sarā nāma.</paragraph>
    <paragraph>Tena kvattho? Sarā sare lopaṃ.</paragraph>
    <paragraph nr="4">, 4Lahumattā tayo rassā.</paragraph>
    <paragraph>Tattha aṭṭhasu saresu lahumattā tayo sarā rassā nāma honti.</paragraph>
    <paragraph>Taṃ yathā? A i u, iti rassā nāma.</paragraph>
    <paragraph>Tena kvattho? Rassaṃ.</paragraph>
    <paragraph nr="5">, 5Aññedīghā.</paragraph>
    <paragraph>Tattha aṭṭhasu saresu rassehi aññe pañca sarā dīghā nāma honti.</paragraph>
    <paragraph>Taṃ yathā? Ā ī ū e o, iti dīghā nāma.</paragraph>
    <paragraph>Tena kvattho? Dīghaṃ.</paragraph>
    <paragraph nr="6">, 8Sesā byañjanā.</paragraph>
    <paragraph>Ṭhapetvā aṭṭha sare sesā akkharā kakārādayo niggahitantā byañjanā nāma honti.</paragraph>
    <paragraph>Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti byañjanā nāma.</paragraph>
    <paragraph>Tena kvattho? Sarā pakati byañjane.</paragraph>
    <paragraph nr="7">, 9Vaggā pañcapañcaso mantā.</paragraph>
    <paragraph>Tesaṃ kho byañjanānaṃ kakārādayo makārantā pañcapañcaso akkharavanto vaggā nāma honti.</paragraph>
    <paragraph>Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, iti vaggā nāma.</paragraph>
    <paragraph>Tena kvattho? Vaggantaṃ vā vagge.</paragraph>
    <paragraph nr="8">, 10Aṃiti niggahitaṃ.</paragraph>
    <paragraph>Aṃ iti niggahitaṃ nāma hoti.</paragraph>
    <paragraph>Tena kvattho? Aṃ byañjane niggahitaṃ.</paragraph>
    <paragraph nr="9">, 11Parasamaññā payoge.</paragraph>
    <paragraph>Yā ca pana paresu sakkataganthesu samaññā ghosāti vā aghosāti vā, tā payoge sati etthāpi yujjante.</paragraph>
    <paragraph>Tattha ghosā nāma-ga gha ṅa, ja jha ña, ḍa ḍha ṇa, da dha na, ba bha ma, ya ra la va ha ḷa, iti ghosā nāma. Aghosā nāma-ka kha, ca cha, ṭa ṭha, ta tha, pa pha, sa, iti aghosā nāma.</paragraph>
    <paragraph>Tena kvattho? Vagge ghosāghosānaṃ tatiyapaṭhamā.</paragraph>
    <paragraph nr="10">, 12Pubbamadhoṭhita massaraṃ sarena viyojaye.</paragraph>
    <paragraph>Tattha sandhiṃ kattukāmo pubbabyañjanaṃ adhoṭhitaṃ assaraṃ katvā sarañca upari katvā sarena viyojaye.</paragraph>
    <paragraph>Tatrāyamādi.</paragraph>
    <paragraph nr="11">, 14Nayeparaṃ yutte.</paragraph>
    <paragraph>Assaraṃ kho byañjanaṃ adhoṭhataṃ parakkharaṃ naye yutte. Tatrābhiratimiccheyya.</paragraph>
    <paragraph>Yuttetikasmā? Akkocchi maṃ avadhi maṃ, ajini maṃ ahāsi me. Ettha pana yuttaṃ na hoti.</paragraph>
    <centered>Iti sandhikappe paṭhamo kaṇḍo.</centered>
    <subhead>Dutiyakaṇḍa</subhead>
    <paragraph nr="12">, 13Sarā sare lopaṃ.</paragraph>
    <paragraph>Sarā kho sare pare lopaṃ papponti.</paragraph>
    <paragraph>Yassindriyāni samathaṅgatāni. No hetaṃ bhante sametāyasmā saṅghena.</paragraph>
    <paragraph nr="13">, 15Vā paro asarūpā.</paragraph>
    <paragraph>Saramhā asarūpā paro saro lopaṃ pappoti vā.</paragraph>
    <paragraph>Cattāro’me bhikkhave dhammā, kinnu’ māvasamaṇiyo. Vāti kasmā? Pañcindriyāni, tayassu dhammā jahitā bhavanti.</paragraph>
    <paragraph nr="14">, 16Kvacāsacaṇṇaṃlutte.</paragraph>
    <paragraph>Saro kho paro pubbasare lutte kvaci asavaṇṇaṃ pappoti.</paragraph>
    <paragraph>Saṅkhyaṃ nopeti vedagū, bandhusseva samāgamo.</paragraph>
    <paragraph>Kvacīti kasmā? Yassindriyāni, tathūpamaṃ dhammavaraṃ adesayi.</paragraph>
    <paragraph nr="15">, 17Dīghaṃ.</paragraph>
    <paragraph>Saro kho paro pubbasare lutte kvaci dīghaṃ pappoti. Saddhīdha vittaṃ purisassa seṭṭhaṃ, anāgārehi cūbhayaṃ.</paragraph>
    <paragraph>Kvacīti kasmā? Pañcahupāli aṅgehi samannāgato. Natthaññaṃ kiñci.</paragraph>
    <paragraph nr="16">, 18Pubbo ca.</paragraph>
    <paragraph>Pubbo ca saro parasaralope kate kvaci dīghaṃ pappoti.</paragraph>
    <paragraph>Kiṃsūdha vittaṃ purisassa seṭṭhaṃ, sādhūti paṭissuṇitvā, kvacīti kasmā? Itissa muhuttampi.</paragraph>
    <paragraph nr="17">, 19Yamedantassādeso.</paragraph>
    <paragraph>Ekārassa antabhūtassa sare pare kvaci yakārādeso hoti.</paragraph>
    <paragraph>Adhigato kho myāyaṃ dhammo, tyāhaṃ evaṃ vadeyyaṃ, tyāssa pahīnā honti.</paragraph>
    <paragraph>Kvacīti kasmā? Ne’nāgatā, iti nettha.</paragraph>
    <paragraph nr="18">, 20Vamodudantānaṃ.</paragraph>
    <paragraph>Okārukārānaṃ antabhūtānaṃ sare pare kvaci vakārādeso hoti.</paragraph>
    <paragraph>Atha khvassa, svassa hoti, bahvābādho, vatthvettha vihitaṃ niccaṃ cakkhāpāthamāgacchati.</paragraph>
    <paragraph>Kvacītikasmā? Cattāro’me bhikkhave dhammā, kinnumāva samaṇiyo.</paragraph>
    <paragraph nr="19">, 22Sabbo caṃti.</paragraph>
    <paragraph>Sabbo icceso tisaddo byañjano sare pare kvaci cakāraṃ pappoti.</paragraph>
    <paragraph>Iccetaṃ  kusalaṃ, iccassa vacanīyaṃ, paccuttaritvā, paccāharati.</paragraph>
    <paragraph>Kvacīti kasmā? Itissa muhuttampi.</paragraph>
    <paragraph nr="20">, 27Do dhassa ca.</paragraph>
    <paragraph>Dhaiccetassa sare pare kvaci dakārādeso hoti.</paragraph>
    <paragraph>Ekamidāhaṃ bhikkhave samayaṃ.</paragraph>
    <paragraph>Kvacīti kasmā? Idheva maraṇaṃ bhavissati.</paragraph>
    <paragraph>Vaggahaṇena dhakārassa hakārādeso hoti sāhu dassana mariyānaṃ.</paragraph>
    <paragraph>Suttavibhāgena bahudhā siyā-</paragraph>
    <paragraph>To dassa, yathā? Sugato.</paragraph>
    <paragraph>Ṭo tassa, yathā? Dukkaṭaṃ.</paragraph>
    <paragraph>Dho tassa, yathā? Gandhabbo.</paragraph>
    <paragraph>Tro ttassa, yathā? Atrajo.</paragraph>
    <paragraph>Ko gassa, yathā? Kulūpako.</paragraph>
    <paragraph>Lo rassa, yathā? Mahāsālo.</paragraph>
    <paragraph>Jo yassa, yathā? Gavajo.</paragraph>
    <paragraph>Bbo vissa, yathā? Kubbato.</paragraph>
    <paragraph>Ko yassa, yathā? Sake.</paragraph>
    <paragraph>Yo jassa, yathā? Niyaṃputtaṃ.</paragraph>
    <paragraph>Ko tassa, yathā? Niyako.</paragraph>
    <paragraph>Cco ttassa, yathā bhacco.</paragraph>
    <paragraph>Pho passa, yathā? Nipphatti.</paragraph>
    <paragraph>Kho kassa, yathā? Nikkhamati. Iccevamādī yojetabbā.</paragraph>
    <paragraph nr="21">, 21Ivaṇṇo yaṃ navā.</paragraph>
    <paragraph>Pubbo ivaṇṇo sare pare yakāraṃ pappoti navā. Paṭisunthāravutyassa, sabbā vityānubhūyate.</paragraph>
    <paragraph>Navāti kasmā? Pañcahaṅgehi samannāgato, muttacāgī anuddhato.</paragraph>
    <paragraph nr="22">, 28Evādissa ri pubbo ca rasso.</paragraph>
    <paragraph>Saramhā parassa evassa ekārassa ādissa rikāro hoti, pubbo ca saro rasso hoti navā.</paragraph>
    <paragraph>Yathariva  vasudhātalañca sabbaṃ, tathariva guṇavā supūjaniyo.</paragraph>
    <paragraph>Navāti kasmā? Yathā eva, tathā eva.</paragraph>
    <centered>Iti sandhikappe dutiyo kaṇḍo.</centered>
    <subhead>Tatiyakaṇḍa</subhead>
    <paragraph nr="23">, 26Sarā pakati byañjane.</paragraph>
    <paragraph>Sarā kho byañjane pare pakatirūpāni honti.</paragraph>
    <paragraph>Manopubbaṅgamā dhammā, pamādo maccuno padaṃ, tiṇṇo pāraṅgato ahu.</paragraph>
    <paragraph nr="24">, 35Sare kvaci.</paragraph>
    <paragraph>Sarā kho sare pare kvaci pakatirūpāni honti.</paragraph>
    <paragraph>Ko imaṃ pathaviṃ vicessati.</paragraph>
    <paragraph>Kvacīti kasmā? Appassutāyaṃ puriso.</paragraph>
    <paragraph nr="25">, 37Dīghaṃ.</paragraph>
    <paragraph>Sarā kho byañjane pare kvaci dīghaṃ papponti.</paragraph>
    <paragraph>Sammā  dhammaṃ vipassato, evaṃ gāme munī care, khantī paramaṃ tapo titikkhā.</paragraph>
    <paragraph>Kvacīti kasmā? Idha modati pecca modati, patilīyati, paṭihaññati.</paragraph>
    <paragraph nr="26">, 38Rassaṃ.</paragraph>
    <paragraph>Sarā kho byañjane pare kvaci rassaṃ papponti.</paragraph>
    <paragraph>Bhovādināma so hoti, yathābhāvi guṇena so.</paragraph>
    <paragraph>Kvacīti kasmā? Sammāsamādhi, sāvittī chandaso mukhaṃ, upanīyati jīvitamappamāyu.</paragraph>
    <paragraph nr="27">, 39Lopañca tatrākāro.</paragraph>
    <paragraph>Sarā kho byañjane pare kvaci lopaṃ papponti. Tatra ca lope kate akārāgamo hoti.</paragraph>
    <paragraph>Sa sīlavā. Sa paññavā esa dhammo sanantano, sa ve kasāvamarahati, sa mānakāmopi bhaveyya, sa ve muni jātibhayaṃ adassi.</paragraph>
    <paragraph>Kvacīti  kasmā? So muni, eso dhammo padissati, na so kāsāvamarahati.</paragraph>
    <paragraph nr="28">, 40Para dvebhāvo ṭhāne.</paragraph>
    <paragraph>Saramhā parassa byañjanassa dvebhāvo hoti ṭhāne.</paragraph>
    <paragraph>Idhappamādo, purisassa jantuno, pabbajjaṃ kittayissāmi, cātuddasi, pañcaddasi, abhikkantataro cando.</paragraph>
    <paragraph>Ṭhāneti kasmā? Idha modati pecca modati.</paragraph>
    <paragraph nr="29">, 42Vagge ghosāghosānaṃ tatiyapaṭhamā.</paragraph>
    <paragraph>Vagge kho pubbesaṃ byañjanānaṃ ghosāghosabhūtānaṃ saramhā yathāsaṅkhyaṃ tatiyapaṭhamakkharā dvebhāvaṃ gacchanti ṭhāne.</paragraph>
    <paragraph>Eseva cajjhānapphalo, yatraṭṭhitaṃ nappasaheyya maccu, sele yathā pabbatamuddhaniṭṭhito, cattāriṭṭhānāni naro pamatto.</paragraph>
    <paragraph>Ṭhāneti kasmā? Idha cetaso daḷhaṃ gaṇhāti thāmasā.</paragraph>
    <centered>Iti sandhikappe tatiyo kaṇḍo.</centered>
    <subhead>Catutthakaṇḍa</subhead>
    <paragraph nr="30">, 58Aṃbyañjane niggahitaṃ.</paragraph>
    <paragraph>Niggahitaṃ kho byañjane pare aṃ iti hoti.</paragraph>
    <paragraph>Evaṃ vutte, taṃ sādhūti paṭissuṇitvā.</paragraph>
    <paragraph nr="31">, 49Vaggantaṃ vā vagge.</paragraph>
    <paragraph>Vaggabhūte byañjane pare niggahitaṃ kho vaggantaṃ vā pappoti.</paragraph>
    <paragraph>Tanniccutaṃ, dhammañcare sucaritaṃ, cirappavāsiṃ purisaṃ. Santantassa manaṃ hoti, taṅkāruṇikaṃ, evaṅkho bhikkhave sikkhitabbaṃ.</paragraph>
    <paragraph>Vāggahaṇenaniggahitaṃ kho lakārādeso hoti. Puggalaṃ.</paragraph>
    <paragraph>Vāti kasmā? Na taṃ kammaṃ kataṃ sādhu.</paragraph>
    <paragraph nr="32">, 50Ehe uṃ.</paragraph>
    <paragraph>Ekārahakāre pare niggahitaṃ kho ñakāraṃ pappoti vā.</paragraph>
    <paragraph>Paccattaññeva parinibbāyissāmi, taññevettha paṭipucchissāmi, evañhi vo bhikkhave sikkhitabbaṃ. Tañhi tassa musā hoti.</paragraph>
    <paragraph>Vāti  kasmā? Evametaṃ abhiññāya, evaṃ hoti subhāsitaṃ.</paragraph>
    <paragraph nr="33">, 50Saye ca.</paragraph>
    <paragraph>Niggahitaṃ kho yakāre pare saha yakārena ñakāraṃ pappoti vā.</paragraph>
    <paragraph>Saññogo, saññuttaṃ.</paragraph>
    <paragraph>Vāti kasmā? Saṃyogo, saṃyuttaṃ.</paragraph>
    <paragraph nr="34">, 52Madā sare.</paragraph>
    <paragraph>Niggahitassa kho sare pare makāradakārādesā honti vā.</paragraph>
    <paragraph>Tamahaṃ brūmi brāhmaṇaṃ, etadavoca satthā.</paragraph>
    <paragraph>Vāti kasmā? Akkocchi maṃ avadhi maṃ, ajini maṃ ahāsi me.</paragraph>
    <paragraph nr="35">, 34Ya va ma da na ta ra lā cāgamā.</paragraph>
    <paragraph>Sare pare yakāro vakāro makāro dakāro nakāro takāro rakāro lakāro ime āgamā honti vā.</paragraph>
    <paragraph>Nayimassa vijjā, yathayidaṃ cittaṃ. Migī bhantā vudikkhati, sittā te lahu messati, asittā te garu messati. Asso  bhadro kasāmiva, sammadaññā vimuttānaṃ. Manasādaññā vimuttānaṃ, attadatthamabhiññāya. Ciraṃnāyati, ito nāyati. Yasmātiha bhikkhave, tasmātiha bhikkhave, ajjatagge pāṇupetaṃ. Sabbhireva samāsetha, āraggeriva sāsapo, sāsaporiva āraggā. Chaḷabhiññā, saḷāyatanaṃ.</paragraph>
    <paragraph>Vāti kasmā? Evaṃ mahiddhiyā esā, akkocchi maṃ avadhi maṃ, ajini maṃ ahāsi me, ajeyyo anugāmiko.</paragraph>
    <paragraph>Caggahaṇena idheva makārassa pakāro hoti. Cirappavāsiṃ purisaṃ.</paragraph>
    <paragraph>Kakārassa ca dakāro hoti. Sadatthapasuto siyā.</paragraph>
    <paragraph>Dakārassa ca takāro hoti, sugato.</paragraph>
    <paragraph nr="36">, 47Kvaci o byañjane.</paragraph>
    <paragraph>Byañjane pare kvaci okārāgamo hoti.</paragraph>
    <paragraph>Atippago kho tāva sāvatthiyaṃ piṇḍāya carituṃ. Parosahassaṃ.</paragraph>
    <paragraph>Kvacīki  kasmā? Etha passathimaṃ lokaṃ, andhībhūto ayaṃ loko.</paragraph>
    <paragraph nr="37">, 57Niggahitañca.</paragraph>
    <paragraph>Niggahitañcāgamo hoti sare vā byañjane vā pare kvaci.</paragraph>
    <paragraph>Cakkhuṃudapādi, avaṃsiro, yāvañcidha bhikkhave purimaṃ jātiṃ sarāmi, aṇuṃthūlāni sabbaso, manopubbaṅgamā dhammā.</paragraph>
    <paragraph>Kvacīti kasmā? Idheva naṃ pasaṃsanti, pecca sagge pamodati, na hi etehi yānehi, gaccheyya agataṃ disaṃ.</paragraph>
    <paragraph>Caggahaṇena visaddassa ca pakāro hoti. Pacessati, vicessati vā.</paragraph>
    <paragraph nr="38">, 53Kvaci lopaṃ.</paragraph>
    <paragraph>Niggahitaṃ kho sare pare kvaci lopaṃ pappoti.</paragraph>
    <paragraph>Tāsāhaṃ santike, vidūnaggamiti.</paragraph>
    <paragraph>Kvacīti kasmā? Ahameva nūna bālo etamatthaṃ viditvāna.</paragraph>
    <paragraph nr="39">, 54Byañjaneca.</paragraph>
    <paragraph>Niggahitaṃ kho byañjane pare kvaci lopaṃ pappoti.</paragraph>
    <paragraph>Ariyasaccānadassanaṃ, etaṃ buddhānasāsanaṃ.</paragraph>
    <paragraph>Kvacīti kasmā? Etaṃ maṅgalamuttamaṃ, taṃ vo vadāmi bhaddante.</paragraph>
    <paragraph nr="40">, 55Paro vāsaro.</paragraph>
    <paragraph>Niggahitamhā paro saro lopaṃ pappoti vā.</paragraph>
    <paragraph>Bhāsitaṃ abhinandunti, uttattaṃva, yathābījaṃva, yathādhaññaṃva.</paragraph>
    <paragraph>Vāti kasmā? Ahameva nūna bālo, etadahosi.</paragraph>
    <paragraph nr="41">, 56Byañjano ca visaññogo.</paragraph>
    <paragraph>Niggahitamhā parasmiṃ sare lutte yadi byañjano sasaññogo visaññogo hoti.</paragraph>
    <paragraph>Evaṃsa te āsavo, pupphaṃsā uppajji.</paragraph>
    <paragraph>Lutteti kasmā? Evamassa vidūnaggamiti.</paragraph>
    <paragraph>Caggahaṇena tiṇṇaṃ byañjanānamantare ye sarūpā, tesampi lopo hoti. Agyāgāraṃ, paṭisanthāravutyassa.</paragraph>
    <centered>Iti sandhikappe catuttho kaṇḍo.</centered>
    <subhead>Pañcamakaṇḍa</subhead>
    <paragraph nr="42">, 32Gosare puthassāgamo kvaci.</paragraph>
    <paragraph>Puthaiccetassa ante sare pare kvaci gakārāgamo hoti.</paragraph>
    <paragraph>Puthage va.</paragraph>
    <paragraph nr="43">, 33Pāssa canto rasso.</paragraph>
    <paragraph>Pāiccetassa ante sare pare kvaci gakārāgamo hoti, anto ca saro rasso hoti.</paragraph>
    <paragraph>Pageva vutyassa.</paragraph>
    <paragraph>Kvacīti kasmā? Pā eva vutyassa.</paragraph>
    <paragraph nr="44">, 24Abbho abhi.</paragraph>
    <paragraph>Abhiiccetassa sare pare abbhādeso hoti. Abbhudīritaṃ, abbhuggacchati.</paragraph>
    <paragraph nr="45">, 25Ajjhoadhi.</paragraph>
    <paragraph>Adhiiccetassa sare pare ajjhādeso hoti.</paragraph>
    <paragraph>Ajjhokāse, ajjhāgamā.</paragraph>
    <paragraph nr="46">, 26Te na vā ivaṇṇe.</paragraph>
    <paragraph>Te ca kho abhiadhiiccete ivaṇṇe pare abbho ajjhoitivuttarūpā naṃ honti vā.</paragraph>
    <paragraph>Abhicchitaṃ, adhīritaṃ.</paragraph>
    <paragraph>Vāti kasmā? Abbhīritaṃ, ajjhiṇamutto.</paragraph>
    <paragraph nr="47">, 23Atissa cantassa.</paragraph>
    <paragraph>Atiiccetassa antabhūtassa tisaddassa ivaṇṇe pare ‘‘sabbo caṃ tī’’ti vuttarūpaṃ na hoti.</paragraph>
    <paragraph>Atīsigaṇo, atīritaṃ.</paragraph>
    <paragraph>Ivaṇṇeti kasmā? Accantaṃ.</paragraph>
    <paragraph nr="48">, 43Kvaci paṭi patissa.</paragraph>
    <paragraph>Patiiccetassa sare vā byañjane vā pare kvaci paṭiādeso hoti.</paragraph>
    <paragraph>Paṭaggi dātabbo, paṭihaññati.</paragraph>
    <paragraph>Kvacīti  kasmā? Paccantimesu janapadesu, patilīyati, patirūpadesavāso ca.</paragraph>
    <paragraph nr="49">, 44Puthassu byañjane.</paragraph>
    <paragraph>Puthaiccetassa anto saro byañjane pare ukāro hoti.</paragraph>
    <paragraph>Puthujjano, puthubhūtaṃ.</paragraph>
    <paragraph>Antaggahaṇena aputhassāpi sare pare antassa ukāro hoti, manuññaṃ.</paragraph>
    <paragraph nr="50">, 45O avassa.</paragraph>
    <paragraph>Avaiccetassa byañjane pare kvaci okāro hoti.</paragraph>
    <paragraph>Andhakārena onaddhā.</paragraph>
    <paragraph>Kvacīti kasmā? Avasussatu me sarīre maṃsalohitaṃ.</paragraph>
    <paragraph nr="51">, 59Anupadiṭṭhānaṃ vuttayogato.</paragraph>
    <paragraph>Anupadiṭṭhānaṃ upasagganipātānaṃ sarasandhīhi byañjanasandhīhi vuttasandhīhi ca yathāyogaṃ yojetabbaṃ.</paragraph>
    <paragraph>Pāpanaṃ , parāyaṇaṃ, upāyanaṃ, upāhanaṃ, nyāyogo, nigupadhi, anubodho, duvūpasantaṃ, suvūpasantaṃ, dvālayo, svālayo, durākhyātaṃ, svākhyāto, udīritaṃ, samuddiṭṭhaṃ, viyaggaṃ, vijjhaggaṃ, byaggaṃ, avayāgamanaṃ, anveti, anupaghāto, anacchariyaṃ, pariyesanā, parāmāso, evaṃ sare ca honti.</paragraph>
    <paragraph>Pariggaho, paggaho, pakkamo, parakkamo, nikkamo, nikkasāvo, nillayanaṃ, dullayanaṃ, dumbhikkhaṃ, dubbuttaṃ, sandiṭṭhaṃ, duggaho, viggaho, niggato, abhikkamo, paṭikkamo, evaṃ byañjane ca. Sesā sabbe yojetabbā.</paragraph>
    <centered>Iti sandhikappe pañcamo kaṇḍo.</centered>
    <centered>Sandhikappo niṭṭhito.</centered>
  </text>
</tree>
