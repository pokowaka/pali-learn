<?xml version='1.0' encoding='UTF-8'?>
<tree text="1. Saggaka&#x1E47;&#x1E0D;a" target="text">
  <text>
    <hangnum nr="1"/>
    <gatha type="1"> Buddho dasabalo satthā, sabbaññū dvipaduttamo;</gatha>
    <gatha type="last">Munindo bhagavā nātho, cakkhuma’ṅgīraso muni.</gatha>
    <hangnum nr="2"/>
    <gatha type="1"> Lokanātho’ nadhivaro, mahesi ca vināyako;</gatha>
    <gatha type="last">Samantacakkhu sugato, bhūripañño ca māraji.</gatha>
    <hangnum nr="3"/>
    <gatha type="1"> Narasīho naravaro, dhammarājā mahāmuni;</gatha>
    <gatha type="last">Devadevo lokagaru, dhammassāmī tathāgato.</gatha>
    <hangnum nr="4"/>
    <gatha type="1"> Sayambhū sammāsambuddho, varapañño ca nāyako;</gatha>
    <gatha type="last">Jino, sakko tu siddhattho, suddhodani ca gotamo.</gatha>
    <hangnum nr="5"/>
    <gatha type="1"> Sakyasīho tathā sakya, muni cādiccabandhu ca;</gatha>
    <hangnum nr="6"/>
    <gatha type="1"> Mokkho nirodho nibbānaṃ, dīpo taṇhakkhayo paraṃ;</gatha>
    <gatha type="last">Tāṇaṃ leṇa marūpañca, santaṃ sacca manālayaṃ.</gatha>
    <hangnum nr="7"/>
    <gatha type="1"> Asaṅkhataṃ siva mamataṃ sududdasaṃ,</gatha>
    <gatha type="2">Parāyaṇaṃ saraṇa manītikaṃ tathā;</gatha>
    <gatha type="3">Anāsavaṃ dhuva manidassanā’ katā,</gatha>
    <gatha type="last">Palokitaṃ nipuṇa mananta makkharaṃ.</gatha>
    <hangnum nr="8"/>
    <gatha type="1"> Dukkhakkhayo  byābajjhañca <note>[byāpajjaṃ (ṭīkā)]</note>, vivaṭṭaṃ khema kevalaṃ;</gatha>
    <gatha type="last">Apavaggo virāgo ca, paṇīta maccutaṃ padaṃ.</gatha>
    <hangnum nr="9"/>
    <gatha type="1"> Yogakkhemo pāra mapi, mutti santi visuddhiyo;</gatha>
    <gatha type="last">Vimutya’ saṅkhatadhātu, suddhi nibbutiyo siyuṃ.</gatha>
    <hangnum nr="10"/>
    <gatha type="1"> Khīṇāsavo tva’sekkho ca, vītarāgo tathā’ rahā;</gatha>
    <gatha type="2">Devaloko divo saggo <note>[nāko (sī.)]</note>,</gatha>
    <gatha type="last">Tidivo tidasālayo.</gatha>
    <hangnum nr="11"/>
    <gatha type="1"> Tidasā tva’marā devā, vibudhā ca sudhāsino;</gatha>
    <gatha type="last">Surā marū divokā cā, matapā saggavāsino.</gatha>
    <hangnum nr="12"/>
    <gatha type="1"> Nijjarā’ nimisā dibbā, apume devatāni ca <note>[devatā eva devatāni, sakatthe nipaccayo (ṭīkā)]</note>;</gatha>
    <hangnum nr="13"/>
    <gatha type="1"> Siddho bhūto ca gandhabbo, guyhako yakkha rakkhasā;</gatha>
    <gatha type="last">Kumbhaṇḍo ca pisācā’dī, niddiṭṭhā devayoniyo.</gatha>
    <hangnum nr="14"/>
    <gatha type="1"> Pubbadevā suraripū, asurā dānavā pume;</gatha>
    <gatha type="last">Tabbisesā pahārādo, sambaro baliādayo.</gatha>
    <hangnum nr="15"/>
    <gatha type="1"> Pitāmaho pitā brahmā, lokeso kamalāsano;</gatha>
    <gatha type="last">Tathā hiraññagabbho ca, surajeṭṭho pajāpati.</gatha>
    <hangnum nr="16"/>
    <gatha type="1"> Vāsudevo hari <note>[harī (ṭīkā)]</note> kaṇho, kesavo cakkapāṇya’tha;</gatha>
    <gatha type="last">Mahissaro sivo sūlī, issaro pasupatya’pi.</gatha>
    <hangnum nr="17"/>
    <gatha type="1"> Haro vutto kumāro tu, khandho sattidharo bhave;</gatha>
    <hangnum nr="18"/>
    <gatha type="1"> Sakko purindado deva, rājā vajirapāṇi ca;</gatha>
    <gatha type="last">Sujampati sahassakkho, mahindo vajirāvudho.</gatha>
    <hangnum nr="19"/>
    <gatha type="1"> Vāsavo ca dasasata, nayano tidivādhibhū;</gatha>
    <gatha type="last">Suranātho ca vajira, hattho ca bhūtapatya’pi.</gatha>
    <hangnum nr="20"/>
    <gatha type="1"> Maghavā kosiyo indo, vatrabhū pākasāsano;</gatha>
    <gatha type="last">Viḍojo tha sujā tassa <note>[sujātā’ssa (ṭīkā)]</note>, bhariyā tha puraṃ bhave.</gatha>
    <hangnum nr="21"/>
    <gatha type="1"> Masakkasārā <note>[masakkasāro (sī.)]</note> vassoka, sārā cevā’ marāvatī;</gatha>
    <gatha type="2">Vejayanto tu pāsādo,</gatha>
    <gatha type="last">Sudhammā tu sabhā matā.</gatha>
    <hangnum nr="22"/>
    <gatha type="1">Vejayanto ratho tassa,</gatha>
    <gatha type="2">Vutto mātali sārathi;</gatha>
    <gatha type="last">Erāvaṇo gajo paṇḍu, kambalo tu silāsanaṃ.</gatha>
    <hangnum nr="23"/>
    <gatha type="1">Suvīroccādayo puttā, nandā pokkharaṇī bhave;</gatha>
    <gatha type="last">Nandanaṃ missakaṃ citta, latā phārusakaṃ vanā.</gatha>
    <hangnum nr="24"/>
    <gatha type="1"> Asani dvīsu kulisaṃ, vajiraṃ punnapuṃsake;</gatha>
    <gatha type="2">Accharāyotthiyaṃ vuttā, rambhā alambusādayo;</gatha>
    <gatha type="last">Devitthiyo tha gandhabbā, pañcasikhoti ādayo.</gatha>
    <hangnum nr="25"/>
    <gatha type="1"> Vimāno nitthiyaṃ byamhaṃ, pīyūsaṃ tvamataṃ sudhā;</gatha>
    <gatha type="last">Sineru meru tidivā, dhāro neru sumeru ca.</gatha>
    <hangnum nr="26"/>
    <gatha type="1"> Yugandharo īsadharo, karavīko sudassano;</gatha>
    <gatha type="last">Nemindharo vinatako, assakaṇṇo kulācalā.</gatha>
    <hangnum nr="27"/>
    <gatha type="1"> Mandākinī tathā’kāsa, gaṅgā suranadī pyatha;</gatha>
    <hangnum nr="28"/>
    <gatha type="1"> Koviḷāro tathā pāri, cchattako pārijātako;</gatha>
    <gatha type="last">Kapparukkho tu santānā, dayo devaddumā siyuṃ.</gatha>
    <hangnum nr="29"/>
    <gatha type="1"> Pācī patījhu’ dīci’tthī, pubba pacchima uttarā;</gatha>
    <gatha type="last">Disātha dakkhiṇā’ pācī, vidisā’nudisā bhave.</gatha>
    <hangnum nr="30"/>
    <gatha type="1"> Erāvato <note>[erāvaṇo (sī.), amarakose pana erāvato eva atthi]</note> puṇḍarīko, vāmano kumudo’ ñjano;</gatha>
    <gatha type="last">Pupphadanto sabbabhummo, suppatīko disāgajā.</gatha>
    <hangnum nr="31"/>
    <gatha type="1">Dhataraṭṭho ca gandhabbā, dhipo, kumbhaṇḍasāmi tu;</gatha>
    <gatha type="last">Viruḷhako, virūpakkho, tu nāgādhipatīrito.</gatha>
    <hangnum nr="32"/>
    <gatha type="1"> Yakkhādhipo vessavaṇo, kuvero naravāhano;</gatha>
    <gatha type="2">Aḷakā<note>[alakā (amarakosa)]</note>ḷakamandāssa, purī, paharaṇaṃ gadā;</gatha>
    <gatha type="last">Catuddisāna madhipā, pubbādīnaṃ kamā ime.</gatha>
    <hangnum nr="33"/>
    <gatha type="1"> Jātavedo  sikhī joti, pāvako dahano’ nalo;</gatha>
    <gatha type="last">Hutāvaho’ ccimā dhūma, ketva’ggi gini bhānumā.</gatha>
    <hangnum nr="34"/>
    <gatha type="1"> Tejo dhūmasikho vāyu, sakho ca kaṇhavattanī;</gatha>
    <gatha type="last">Vessānaro hutāso tha, sikhājāla’cci cāpume.</gatha>
    <hangnum nr="35"/>
    <gatha type="1"> Vipphuliṅgaṃ phuliṅgañca, bhasmā <note>[‘bhasmā’ tipadaṃ rājādigaṇe pariyāpannaṃ (rūpasiddhi-uṇādi), bhasmaṃ (sī.)]</note> tu seṭṭhi chārikā;</gatha>
    <hangnum nr="36"/>
    <gatha type="1">Kukkuḷo tu’ṇhabhasmasmi, maṅgāro’lāta mummukaṃ <note>[tikaṃ dittakaṭṭhādindhane (ṭīkā)]</note>;</gatha>
    <gatha type="last">Samidhā idhumaṃ ce’dho, upādānaṃ tathindhanaṃ.</gatha>
    <hangnum nr="37"/>
    <gatha type="1"> Atho’bhāso pakāso cā,</gatha>
    <gatha type="2">'Loko’jjotā’tapā samā;</gatha>
    <gatha type="3">Māluto pavano vāyu, vāto’nila samīraṇā;</gatha>
    <gatha type="last">Gandhavāho tathā vāyo, samīro ca sadāgati.</gatha>
    <hangnum nr="38"/>
    <gatha type="1">Vāyubhedā ime chu’ddha, ṅgamo cādhogamo tathā;</gatha>
    <gatha type="last">Kucchiṭṭho ca koṭṭhāsayo, assāsaṅgānusārino.</gatha>
    <hangnum nr="39"/>
    <gatha type="1"> Atho apānaṃ passāso,</gatha>
    <gatha type="last">Assāso āna muccate.</gatha>
    <hangnum nr="40"/>
    <gatha type="1"> Vego javo rayo khippaṃ, tu sīghaṃ turitaṃ lahu;</gatha>
    <gatha type="last">Āsu tuṇṇa maraṃ cāvi, lambitaṃ tuvaṭaṃpi ca.</gatha>
    <hangnum nr="41"/>
    <gatha type="1"> Satataṃ nicca maviratā, nārata santata manavaratañca dhuvaṃ;</gatha>
    <gatha type="2">Bhusa matisayo ca daḷhaṃ, tibbe’kantā’timatta, bāḷhāni;</gatha>
    <gatha type="last">Khippādī paṇḍake dabbe, dabbagā tesu ye tisu.</gatha>
    <hangnum nr="42"/>
    <gatha type="1"> Aviggaho tu kāmo ca, manobhū madano bhave;</gatha>
    <gatha type="last">Antako vasavattī ca, pāpimā ca pajāpati.</gatha>
    <hangnum nr="43"/>
    <gatha type="1"> Pamattabandhu kaṇho ca, māro namuci, tassa tu;</gatha>
    <gatha type="last">Taṇhā’ratī ragā dhītū, hatthī tu girimekhalo.</gatha>
    <hangnum nr="44"/>
    <gatha type="1"> Yamarājā ca vesāyī, yamo’ssa nayanāvudhaṃ;</gatha>
    <gatha type="last">Vepacitti pulomo ca, kimpuriso tu kinnaro.</gatha>
    <hangnum nr="45"/>
    <gatha type="1"> Antalikkhaṃ kha’mādicca, patho’bbhaṃ gagana’mbaraṃ;</gatha>
    <gatha type="last">Vehāso cānilapatho, ākāso nitthiyaṃ nabhaṃ.</gatha>
    <hangnum nr="46"/>
    <gatha type="1"> Devo  vehāyaso tārā,</gatha>
    <gatha type="last">Patho surapatho aghaṃ.</gatha>
    <hangnum nr="47"/>
    <gatha type="1"> Megho valāhako devo, pajjunno’mbudharo ghano;</gatha>
    <gatha type="last">Dhārādharo ca jīmūto, vārivāho tathā’mbudo.</gatha>
    <hangnum nr="48"/>
    <gatha type="1"> Abbhaṃ tīsvatha vassañca, vassanaṃ vuṭṭhi nāriyaṃ;</gatha>
    <gatha type="last">Sateratā’kkhaṇā vijju, vijjutā cācirappabhā.</gatha>
    <hangnum nr="49"/>
    <gatha type="1"> Meghanāde tu dhanitaṃ, gajjitaṃ rasitādi ca;</gatha>
    <gatha type="last">Indāvudhaṃ indadhanu, vātakkhittambu sīkaro.</gatha>
    <hangnum nr="50"/>
    <gatha type="1"> Āsāro dhārā sampāto,</gatha>
    <gatha type="2">Karakā tu ghanopalaṃ;</gatha>
    <gatha type="last">Duddinaṃ meghacchannāhe, pidhānaṃ tvapadhāraṇaṃ.</gatha>
    <hangnum nr="51"/>
    <gatha type="1"> Tirodhāna’ntaradhānā, pidhāna chādanāni ca;</gatha>
    <gatha type="last">Indu cando ca nakkhatta, rājā somo nisākaro.</gatha>
    <hangnum nr="52"/>
    <gatha type="1"> Osadhīso himaraṃsi, sasaṅko candimā sasī;</gatha>
    <gatha type="last">Sītaraṃsi nisānātho, uḷurājā ca mā pume.</gatha>
    <hangnum nr="53"/>
    <gatha type="1">Kalā soḷasamo bhāgo, bimbaṃ tu maṇḍalaṃ bhave;</gatha>
    <gatha type="last">Aḍḍho tvaddho upaḍḍho ca, vā khaṇḍaṃ sakalaṃ pume.</gatha>
    <hangnum nr="54"/>
    <gatha type="1">Addhaṃ vuttaṃ same bhāge, pasādo tu pasannatā;</gatha>
    <gatha type="last">Komudī candikā juṇhā, kanti sobhā juti cchavi.</gatha>
    <hangnum nr="55"/>
    <gatha type="1"> Kalaṅko lañchanaṃ lakkhaṃ, aṅko’bhiññāṇa lakkhaṇaṃ;</gatha>
    <gatha type="last">Cihanaṃ cāpi sobhā tu, paramā susamā tha ca.</gatha>
    <hangnum nr="56"/>
    <gatha type="1"> Sītaṃ guṇe, guṇiliṅgā, sīta sisira sītalā;</gatha>
    <gatha type="last">Himaṃ tuhina mussāvo, nīhāro mahikā pyatha.</gatha>
    <hangnum nr="57"/>
    <gatha type="1"> Nakkhattaṃ joti bhaṃ tārā, apume tārako’ḷu ca;</gatha>
    <hangnum nr="58"/>
    <gatha type="1"> Assayujo bharaṇitthī, sakattikā rohiṇī pica;</gatha>
    <gatha type="last">Migasira <note>[magasira (sī.)]</note> maddā ca punabbasu, phusso <note>[pusso (ṭī.)]</note> cāsilesa’pi.</gatha>
    <hangnum nr="59"/>
    <gatha type="1"> Māghā <note>[magha (sī.)]</note> ca phaggunī dve ca, hatthā cittā ca svātipi;</gatha>
    <gatha type="last">Visākhā’ nurādhā jeṭṭhā, mūlā’ sāḷhā duve tathā.</gatha>
    <hangnum nr="60"/>
    <gatha type="1"> Savaṇo  ca dhaniṭṭhā ca, satabhisajo pubbu’ttarabhaddapadā;</gatha>
    <gatha type="last">Revatyapīti kamato, sattādhikavīsanakkhattā.</gatha>
    <hangnum nr="61"/>
    <gatha type="1"> Sobbhānu kathito rāhu, sūrādī tu navaggahā;</gatha>
    <gatha type="last">Rāsi mesādiko bhadda, padā poṭṭhapadā samā.</gatha>
    <hangnum nr="62"/>
    <gatha type="1"> Ādicco sūriyo sūro, sataraṃsi divākaro;</gatha>
    <gatha type="last">Verocano dinakaro, uṇharaṃsi pabhaṅkaro.</gatha>
    <hangnum nr="63"/>
    <gatha type="1"> Aṃsumālī dinapati, tapano ravi bhānumā;</gatha>
    <gatha type="last">Raṃsimā bhākaro bhānu, akko sahassaraṃsi ca.</gatha>
    <hangnum nr="64"/>
    <gatha type="1"> Raṃsi ābhā pabhā ditti, ruci bhā juti dīdhiti;</gatha>
    <gatha type="last">Marīci dvīsu bhānvaṃ’su, mayūkho kiraṇo karo.</gatha>
    <hangnum nr="65"/>
    <gatha type="1"> Paridhi pariveso tha, marīci migataṇhikā;</gatha>
    <gatha type="last">Sūrassodayato pubbu’, ṭṭhitaraṃsi siyā’ ruṇo.</gatha>
    <hangnum nr="66"/>
    <gatha type="1"> Kālo’ddhā samayo velā,</gatha>
    <gatha type="2">Tabbisesā khaṇādayo;</gatha>
    <gatha type="3">Khaṇo dasaccharākālo,</gatha>
    <gatha type="last">Khaṇā dasa layo bhave.</gatha>
    <hangnum nr="67"/>
    <gatha type="1"> Layā dasa khaṇalayo,</gatha>
    <gatha type="2">Muhutto te siyā dasa;</gatha>
    <gatha type="last">Dasa khaṇamuhutto te, divaso tu ahaṃ dinaṃ.</gatha>
    <hangnum nr="68"/>
    <gatha type="1"> Pabhātañca vibhātañca, paccūso kalla mapyatha;</gatha>
    <gatha type="2">Abhidoso padoso tha,</gatha>
    <gatha type="last">Sāyo sañjhā dinaccayo.</gatha>
    <hangnum nr="69"/>
    <gatha type="1"> Nisā ca rajanī ratti, tiyāmā saṃvarī bhave;</gatha>
    <gatha type="last">Juṇhā tu candikāyuttā, tamussannā timisikā.</gatha>
    <hangnum nr="70"/>
    <gatha type="1"> Nisītho majjhimā ratti, aḍḍharatto mahānisā;</gatha>
    <gatha type="last">Andhakāro tamo nitthī, timisaṃ timiraṃ mataṃ.</gatha>
    <hangnum nr="71"/>
    <gatha type="1">Caturaṅgatamaṃ evaṃ, kāḷapakkhacatuddasī;</gatha>
    <gatha type="last">Vanasaṇḍo ghano megha, paṭalaṃ cā’ḍḍharatti ca.</gatha>
    <hangnum nr="72"/>
    <gatha type="1">Andhatamaṃ ghanatame, pahāro yāma, saññito;</gatha>
    <gatha type="last">Pāṭipado tu dutiyā, tatiyādī tithī<note>[tithi]</note>, tāyati pāletīti tithi, tā+iti (ṇvādi) dvisu.</gatha>
    <hangnum nr="73"/>
    <gatha type="1"> Pannarasī pañcadasī, puṇṇamāsī tu puṇṇamā;</gatha>
    <gatha type="last">Amāvasī pyamāvāsī, thiyaṃ pannarasī’ parā.</gatha>
    <hangnum nr="74"/>
    <gatha type="1"> Ghaṭikā saṭṭhya’ horatto, pakkho te dasa pañca ca;</gatha>
    <gatha type="2">Te tu pubbāparā sukka,</gatha>
    <gatha type="last">Kāḷā, māso tu te duve.</gatha>
    <hangnum nr="75"/>
    <gatha type="1"> Citto vesākha, jeṭṭho cā, sāḷho dvīsu ca sāvaṇo;</gatha>
    <gatha type="last">Poṭṭhapāda’ssayujā ca, māsā dvādasa kattiko.</gatha>
    <hangnum nr="76"/>
    <gatha type="1"> Māgasiro tathā phusso, kamena māgha phagguṇā;</gatha>
    <gatha type="last">Kattika’ssayujā māsā, pacchima pubbakattikā.</gatha>
    <hangnum nr="77"/>
    <gatha type="1"> Sāvaṇo nikkhamanīyo,</gatha>
    <gatha type="last">Cittamāso tu rammako.</gatha>
    <hangnum nr="78"/>
    <gatha type="1"> Caturo caturo māsā, kattikakāḷapakkhato;</gatha>
    <gatha type="last">Kamā hemanta gimhāna, vassānā utuyo dvisu.</gatha>
    <hangnum nr="79"/>
    <gatha type="1">Hemanto sisira mutū,</gatha>
    <gatha type="2">Cha vā vasanto ca gimha vassānā;</gatha>
    <gatha type="last">Saradoti kamā māsā, dve dve vuttānusārena.</gatha>
    <hangnum nr="80"/>
    <gatha type="1"> Uṇho nidāgho gimhotha,</gatha>
    <gatha type="2">Vasso vassāna pāvusā;</gatha>
    <gatha type="last">Utūhi tīhi vassānā, dikehi dakkhiṇāyanaṃ.</gatha>
    <hangnum nr="81"/>
    <gatha type="1">Uttarāyana maññehi, tīhi vassāyanadvayaṃ;</gatha>
    <gatha type="last">Vassa saṃvaccharā nitthī, sarado hāyano samā.</gatha>
    <hangnum nr="82"/>
    <gatha type="1"> Kappakkhayo tu saṃvaṭṭo, yuganta palayā api;</gatha>
    <gatha type="last">Alakkhī kālakaṇṇitthī, atha lakkhī siri’tthiyaṃ.</gatha>
    <hangnum nr="83"/>
    <gatha type="1"> Danu dānavamātā tha, devamātā panā’diti;</gatha>
    <hangnum nr="84"/>
    <gatha type="1"> Pāpañca kibbisaṃ verā, ghaṃ duccarita dukkaṭaṃ;</gatha>
    <gatha type="last">Apuññā’kusalaṃ kaṇhaṃ, kalusaṃ duritā’gu ca.</gatha>
    <hangnum nr="85"/>
    <gatha type="1"> Kusalaṃ  sukataṃ sukkaṃ, puññaṃ dhamma manitthiyaṃ;</gatha>
    <gatha type="last">Sucarita matho diṭṭha, dhammikaṃ ihalokikaṃ.</gatha>
    <hangnum nr="86"/>
    <gatha type="1"> Sandiṭṭhika matho pāra, lokikaṃ samparāyikaṃ;</gatha>
    <gatha type="2">Takkālaṃ tu tadātvaṃ co,</gatha>
    <gatha type="last">Ttarakālo tu āyati.</gatha>
    <hangnum nr="87"/>
    <gatha type="1"> Hāso’ ttamanatā pīti, vitti tuṭṭhi ca nāriyaṃ;</gatha>
    <gatha type="last">Ānando pamudā’modo, santoso nandi sammado.</gatha>
    <hangnum nr="88"/>
    <gatha type="1"> Pāmojjañca pamodo tha, sukhaṃ sātañca phāsva’tha;</gatha>
    <gatha type="last">Bhaddaṃ seyyo subhaṃ khemaṃ, kalyāṇaṃ maṅgalaṃ sivaṃ.</gatha>
    <hangnum nr="89"/>
    <gatha type="1"> Dukkhañca kasiraṃ kicchaṃ, nīgho ca byasanaṃ aghaṃ;</gatha>
    <gatha type="last">Dabbe tu pāpapuññāni, tīsvākicchaṃ sukhādi ca.</gatha>
    <hangnum nr="90"/>
    <gatha type="1"> Bhāgyaṃ niyati bhāgo ca, bhāgadheyyaṃ vidhī’rito;</gatha>
    <gatha type="last">Atho uppatti nibbatti, jāti janana mubbhavo.</gatha>
    <hangnum nr="91"/>
    <gatha type="1"> Nimittaṃ kāraṇaṃ ṭhānaṃ, padaṃ bījaṃ nibandhanaṃ;</gatha>
    <gatha type="last">Nidānaṃ pabhavo hetu, sambhavo setu paccayo.</gatha>
    <hangnum nr="92"/>
    <gatha type="1"> Kāraṇaṃ yaṃ samāsannaṃ, padaṭṭhānanti taṃ mataṃ;</gatha>
    <gatha type="last">Jīvo tu puriso’ttā tha, padhānaṃ pakatitthiyaṃ.</gatha>
    <hangnum nr="93"/>
    <gatha type="1"> Pāṇo sarīrī bhūtaṃ vā, satto dehī ca puggalo;</gatha>
    <gatha type="2">Jīvo pāṇī pajā jantu,</gatha>
    <gatha type="last">Jano loko tathāgato.</gatha>
    <hangnum nr="94"/>
    <gatha type="1"> Rūpaṃ saddo gandha rasā, phasso dhammo ca gocarā;</gatha>
    <gatha type="last">Ālambā visayā te chā, rammaṇā lambaṇāni ca.</gatha>
    <hangnum nr="95"/>
    <gatha type="1"> Sukko goro sito’dātā,</gatha>
    <gatha type="2">Dhavalo seta, paṇḍarā;</gatha>
    <gatha type="3">Soṇo tu lohito ratto,</gatha>
    <gatha type="last">Tamba mañjiṭṭha rohitā.</gatha>
    <hangnum nr="96"/>
    <gatha type="1"> Nīlo kaṇhā’sitā kāḷo,</gatha>
    <gatha type="2">Mecako sāma sāmalā;</gatha>
    <gatha type="last">Sitapītetu paṇḍu’tto, īsaṃpaṇḍutu dhūsaro.</gatha>
    <hangnum nr="97"/>
    <gatha type="1">Aruṇo kiñciratto tha,</gatha>
    <gatha type="2">Pāṭalo setalohito;</gatha>
    <gatha type="3">Atho pīto halidyābho,</gatha>
    <gatha type="last">Palāso harito hari.</gatha>
    <hangnum nr="98"/>
    <gatha type="1">Kaḷāro kapilo nīla, pīte tha rocanappabhe;</gatha>
    <gatha type="last">Piṅgo pisaṅgo pyathavā, kaḷārādī tu piṅgale.</gatha>
    <hangnum nr="99"/>
    <gatha type="1"> Kammāso sabalo citto,</gatha>
    <gatha type="2">Sāvo tu kaṇhapītake;</gatha>
    <gatha type="last">Vāccaliṅgā guṇinyete, guṇe sukkādayo pume.</gatha>
    <hangnum nr="100"/>
    <gatha type="1"> Naccaṃ naṭṭañca naṭanaṃ, nattanaṃ lāsanaṃ bhave;</gatha>
    <gatha type="last">Naccaṃ tu vāditaṃ gīta, miti nāṭumidaṃ tayaṃ.</gatha>
    <hangnum nr="101"/>
    <gatha type="1"> Naccaṭṭhānaṃ siyā raṅgo, bhinayo sūcyasūcanaṃ;</gatha>
    <gatha type="last">Aṅgahāro’ṅgavikkhepo, naṭṭako naṭako naṭo.</gatha>
    <hangnum nr="102"/>
    <gatha type="1"> Siṅgāro karuṇo vīra, bbhuta hassa bhayānakā;</gatha>
    <gatha type="last">Santo bībhaccha ruddāni, nava nāṭyarasā ime.</gatha>
    <hangnum nr="103"/>
    <gatha type="1"> Posassa nāriyaṃ pose, itthiyā saṅgamaṃ pati;</gatha>
    <gatha type="last">Yā pihā esa siṅgāro, ratikīḷādikāraṇo.</gatha>
    <hangnum nr="104"/>
    <gatha type="1"> Uttama ppakatippāyo, itthipurisahetuko;</gatha>
    <gatha type="2">So sambhogo viyogoti,</gatha>
    <gatha type="last">Siṅgāro duvidho mato.</gatha>
    <hangnum nr="105"/>
    <gatha type="1"> Bhāsitaṃ  lapitaṃ bhāsā, vohāro vacanaṃ vaco;</gatha>
    <gatha type="last">Utti vācā girā vāṇī, bhāratī kathitā <note>[kathā (katthaci)]</note> vacī.</gatha>
    <hangnum nr="106"/>
    <gatha type="1"> Ekākhyāto padacayo, siyā vākyaṃsakārako;</gatha>
    <gatha type="last">Āmeḍitanti viññeyyaṃ, dvattikkhattu mudīraṇaṃ.</gatha>
    <hangnum nr="107"/>
    <gatha type="1"> Bhaye kodhe pasaṃsāyaṃ, turite kotūhale’cchare;</gatha>
    <gatha type="last">Hāse soke pasāde ca, kare āmeḍitaṃ budho.</gatha>
    <hangnum nr="108"/>
    <gatha type="1">Iru nārī yaju sāma, miti vedā tayo siyuṃ;</gatha>
    <gatha type="last">Ete eva tayī nārī, vedo manto sutitthiyaṃ.</gatha>
    <hangnum nr="109"/>
    <gatha type="1"> Aṭṭhako vāmako vāma, devo caṅgīraso bhagu;</gatha>
    <gatha type="2">Yamadaggi ca vāsiṭṭho, bhāradvājo ca kassapo;</gatha>
    <gatha type="last">Vessāmittoti mantānaṃ, kattāro isayo ime.</gatha>
    <hangnum nr="110"/>
    <gatha type="1"> Kappo byākaraṇaṃ joti, satthaṃ sikkhā nirutti ca;</gatha>
    <gatha type="last">Chandoviciti cetāni, vedaṅgāni vadanti cha.</gatha>
    <hangnum nr="111"/>
    <gatha type="1">Itihāso purāvutta, ppabandho bhāratādiko;</gatha>
    <gatha type="last">Nāmappakāsakaṃ satthaṃ, rukkhādīnaṃ nighaṇḍu so.</gatha>
    <hangnum nr="112"/>
    <gatha type="1"> Vitaṇḍasatthaṃ viññeyyaṃ, yaṃ taṃ lokāyataṃ iti;</gatha>
    <gatha type="last">Keṭubhaṃ tu kriyākappa, vikappo kavinaṃ hito.</gatha>
    <hangnum nr="113"/>
    <gatha type="1">Ākhyāyikopaladdhatthā, pabandhakappanā kathā;</gatha>
    <gatha type="last">Daṇḍanītya’tthasatthasmiṃ, vuttanto tu pavatti ca.</gatha>
    <hangnum nr="114"/>
    <gatha type="1"> Saññā, khyā, vhā samaññā cā, bhidhānaṃ nāma mavhayo;</gatha>
    <gatha type="last">Nāmadheyyā’ dhivacanaṃ, paṭivākyaṃ tu uttaraṃ.</gatha>
    <hangnum nr="115"/>
    <gatha type="1"> Pañho tīsva nuyogo ca, pucchā pyatha nidassanaṃ;</gatha>
    <gatha type="last">Upogghāto ca diṭṭhanto, tatho’dāharaṇaṃ bhave.</gatha>
    <hangnum nr="116"/>
    <gatha type="1"> Samā saṅkhepa saṃhārā, samāso saṅgaho pyatha;</gatha>
    <gatha type="last">Sataṃ dhārayasī tyādya, bbhakkhānaṃ tucchabhāsanaṃ.</gatha>
    <hangnum nr="117"/>
    <gatha type="1"> Vohāro tu vivādo tha, sapanaṃ sapathopi ca;</gatha>
    <gatha type="2">Yaso siloko kittitthī,</gatha>
    <gatha type="last">Ghosanā tu’ccasaddanaṃ.</gatha>
    <hangnum nr="118"/>
    <gatha type="1"> Paṭighoso paṭiravo, tho’ paññāso vacīmukhaṃ;</gatha>
    <gatha type="last">Katthanā ca silāghā ca, vaṇṇanā ca nuti tthuti.</gatha>
    <hangnum nr="119"/>
    <gatha type="1"> Thomanañca <note>[thomanaṃ vā (katthaci thomanaṃ thomanā dviliṅge)]</note> pasaṃsātha, kekā nādo sikhaṇḍinaṃ;</gatha>
    <gatha type="2">Gajānaṃ koñcanādo tha,</gatha>
    <gatha type="last">Matā hesā hayaddhani.</gatha>
    <hangnum nr="120"/>
    <gatha type="1"> Pariyāyo vevacanaṃ, sākacchā tu ca saṃkathā;</gatha>
    <gatha type="2">Upavādo cu’pakkosā, vaṇṇavādā’nuvādo ca;</gatha>
    <gatha type="last">Janavādā’pavādāpi, parivādo ca tulyatthā.</gatha>
    <hangnum nr="121"/>
    <gatha type="1"> Khepo  nindā tathā kucchā, jigucchā garahā bhave;</gatha>
    <gatha type="last">Nindāpubbo upārambho, paribhāsana muccate.</gatha>
    <hangnum nr="122"/>
    <gatha type="1"> Aṭṭhānariyavohāra, vasena yā pavattitā;</gatha>
    <gatha type="last">Abhivākyaṃ siyā vācā, sā vītikkamadīpanī.</gatha>
    <hangnum nr="123"/>
    <gatha type="1"> Muhuṃbhāsā nulāpotha, palāpo natthikā girā;</gatha>
    <gatha type="2">Ādobhāsana mālāpo,</gatha>
    <gatha type="last">Vilāpo tu pariddavo.</gatha>
    <hangnum nr="124"/>
    <gatha type="1"> Vippalāpo virodhotti, sandesotti tu vācikaṃ;</gatha>
    <gatha type="last">Sambhāsanaṃ tu sallāpo, virodharahitaṃ mithu.</gatha>
    <hangnum nr="125"/>
    <gatha type="1">Pharusaṃ niṭṭhuraṃ vākyaṃ, manuññaṃ hadayaṅgamaṃ;</gatha>
    <gatha type="last">Saṃkulaṃ tu kiliṭṭhañca, pubbāparavirodhinī.</gatha>
    <hangnum nr="126"/>
    <gatha type="1"> Samudāyattharahitaṃ, abaddhamiti <note>[abandha (ka.)]</note> kittitaṃ;</gatha>
    <gatha type="last">Vitathaṃ tu musā cātha <note>[āhataṃ tu musātthakaṃ (katthaci, amarakose)]</note>, pharusādī tiliṅgikā.</gatha>
    <hangnum nr="127"/>
    <gatha type="1"> Sammā byayañcā vitathaṃ, saccaṃ tacchaṃ yathātathaṃ;</gatha>
    <gatha type="last">Tabbantā tīsva līkaṃ tva, saccaṃ micchā musā byayaṃ.</gatha>
    <hangnum nr="128"/>
    <gatha type="1"> Ravo ninādo ninado ca saddo,</gatha>
    <gatha type="2">Nigghosa nāda ddhanayo ca rāvo;</gatha>
    <gatha type="3">Ārāva saṃrāva virāva ghosā,</gatha>
    <gatha type="last">Ravā sutitthī sara nissanā ca.</gatha>
    <hangnum nr="129"/>
    <gatha type="1"> Vissaṭṭha mañju viññeyyā, savanīyā visārino;</gatha>
    <gatha type="last">Bindu gambhīra ninnādī, tyeva maṭṭhaṅgiko saro.</gatha>
    <hangnum nr="130"/>
    <gatha type="1"> Tiracchānagatānañhi, rutaṃ vassita muccate;</gatha>
    <gatha type="2">Kolāhalo kalahalo,</gatha>
    <gatha type="last">Gītaṃ gānañca gītikā.</gatha>
    <hangnum nr="131"/>
    <gatha type="1"> Sarā satta tayo gāmā, cekavīsati mucchanā;</gatha>
    <gatha type="last">Tānā <note>[ṭhānāni (bahūsu)]</note> cekūnapaññāsa, iccetaṃ saramaṇḍalaṃ.</gatha>
    <hangnum nr="132"/>
    <gatha type="1"> Usabho dhevato ceva, chajja gandhāra majjhimā;</gatha>
    <gatha type="last">Pañcamo ca nisādoti, satte’te gaditā sarā.</gatha>
    <hangnum nr="133"/>
    <gatha type="1"> Nadanti usabhaṃ gāvo, turagā dhevataṃ tathā;</gatha>
    <gatha type="last">Chajjaṃ mayūrā gandhāra, majā koñcā ca majjhimaṃ.</gatha>
    <hangnum nr="134"/>
    <gatha type="1">Pañcamaṃ parapuṭṭhādī, nisādampi ca vāraṇā;</gatha>
    <gatha type="2">Chajjo ca majjhimo gāmā,</gatha>
    <gatha type="last">Tayo sādhāraṇoti ca.</gatha>
    <hangnum nr="135"/>
    <gatha type="1"> Saresu tesu pacceke, tisso tisso hi mucchanā;</gatha>
    <gatha type="last">Siyuṃ tatheva tānāni <note>[ṭhānāni (bahūsu)]</note>, satta satteva labbhare.</gatha>
    <hangnum nr="136"/>
    <gatha type="1"> Tisso duve catasso ca, catasso kamato sare;</gatha>
    <gatha type="last">Tisso duve catassoti, dvāvīsati sutī siyuṃ.</gatha>
    <hangnum nr="137"/>
    <gatha type="1"> Uccatare rave tāro, thābyatte madhure kalo;</gatha>
    <gatha type="2">Gambhīre tu rave mando, tārādī tīsvatho kale;</gatha>
    <gatha type="3">Kākalī sukhume vutto,</gatha>
    <gatha type="last">Kriyādisamatā layo.</gatha>
    <hangnum nr="138"/>
    <gatha type="1"> Vīṇā ca vallakī satta, tantī sā parivādinī;</gatha>
    <gatha type="2">Pokkharo doṇi vīṇāya,</gatha>
    <gatha type="last">Upavīṇo tu veṭhako.</gatha>
    <hangnum nr="139"/>
    <gatha type="1"> Ātatañceva vitata, mātatavitataṃ ghanaṃ;</gatha>
    <gatha type="last">Susiraṃ ceti tūriyaṃ, pañcaṅgika mudīritaṃ.</gatha>
    <hangnum nr="140"/>
    <gatha type="1">Ātataṃ nāma cammāva, naddhesu bheriyādisu;</gatha>
    <gatha type="last">Tale’kekayutaṃ kumbha, thuṇa daddarikādikaṃ.</gatha>
    <hangnum nr="141"/>
    <gatha type="1">Vitataṃ co’bhayatalaṃ, tūriyaṃ murajādikaṃ;</gatha>
    <gatha type="last">Ātatavitataṃ sabba, vinaddhaṃ paṇavādikaṃ.</gatha>
    <hangnum nr="142"/>
    <gatha type="1">Susiraṃ vaṃsasaṅkhādi, sammatālādikaṃ ghanaṃ;</gatha>
    <gatha type="last">Ātojjaṃ tu ca vādittaṃ, vāditaṃ vajja muccate.</gatha>
    <hangnum nr="143"/>
    <gatha type="1"> Bherī (bheri) dundubhi vutto tha,</gatha>
    <gatha type="2">Mudiṅgo murajossa tu;</gatha>
    <gatha type="3">Āliṅga, ṅkyo, ddhakā bhedā,</gatha>
    <gatha type="last">Tiṇavo tu ca ḍiṇḍimo.</gatha>
    <hangnum nr="144"/>
    <gatha type="1"> Ālambaro  tu paṇavo, koṇo vīṇādivādanaṃ;</gatha>
    <gatha type="last">Daddarī paṭaho bheri, ppabhedā maddalādayo.</gatha>
    <hangnum nr="145"/>
    <gatha type="1"> Janappiye vimadduṭṭhe, gandhe parimalo bhave;</gatha>
    <gatha type="last">So tvā modo dūragāmī, vissantā tīsvito paraṃ.</gatha>
    <hangnum nr="146"/>
    <gatha type="1"> Iṭṭhagandho ca surabhi, sugandho ca sugandhi ca;</gatha>
    <gatha type="last">Pūtigandhi tu duggandho, tha vissaṃ āmagandhi yaṃ.</gatha>
    <hangnum nr="147"/>
    <gatha type="1"> Kuṅkumañceva yavana, pupphañca tagaraṃ tathā;</gatha>
    <gatha type="last">Turukkhoti catujjāti, gandhā ete pakāsitā.</gatha>
    <hangnum nr="148"/>
    <gatha type="1"> Kasāvo nitthiyaṃ titto, madhuro lavaṇo ime;</gatha>
    <gatha type="last">Ambilo kaṭuko ceti, cha rasā tabbatī tisu.</gatha>
    <hangnum nr="149"/>
    <gatha type="1"> Siyā phasso ca phoṭṭhabbo,</gatha>
    <gatha type="2">Visayī tvakkha mindriyaṃ;</gatha>
    <gatha type="last">Nayanaṃ tvakkhi nettañca, locanaṃ ca’cchi cakkhu ca.</gatha>
    <hangnum nr="150"/>
    <gatha type="1"> Sotaṃ saddaggaho kaṇṇo, savanaṃ suti natthu tu;</gatha>
    <gatha type="last">Nāsā ca nāsikā ghānaṃ, jivhātu rasanā bhave.</gatha>
    <hangnum nr="151"/>
    <gatha type="1"> Sarīraṃ vapu gattañcā, ttabhāvo bondi viggaho;</gatha>
    <gatha type="last">Dehaṃ vā purise kāyo, thiyaṃ tanu kaḷevaraṃ.</gatha>
    <hangnum nr="152"/>
    <gatha type="1"> Cittaṃ ceto mano nitthī, viññāṇaṃ hadayaṃ tathā;</gatha>
    <gatha type="last">Mānasaṃ dhī tu paññā ca, buddhi medhā mati muti.</gatha>
    <hangnum nr="153"/>
    <gatha type="1"> Bhūrī mantā ca paññāṇaṃ, ñāṇaṃ vijjā ca yoni ca;</gatha>
    <gatha type="last">Paṭibhāna mamoho tha, paññābhedā vipassanā.</gatha>
    <hangnum nr="154"/>
    <gatha type="1">Sammādiṭṭhi pabhutikā, vīmaṃsā tu vicāraṇā;</gatha>
    <gatha type="last">Sampajaññaṃ tu nepakkaṃ, vedayitaṃ tu vedanā.</gatha>
    <hangnum nr="155"/>
    <gatha type="1"> Takko vitakko saṅkappo,</gatha>
    <gatha type="2">Ppano’ hā’ yu tu jīvitaṃ;</gatha>
    <gatha type="last">Ekaggatā tu samatho, avikkhepo samādhi ca.</gatha>
    <hangnum nr="156"/>
    <gatha type="1"> Ussāhā’ tappa paggāhā, vāyāmo ca parakkamo;</gatha>
    <gatha type="last">Padhānaṃ vīriyaṃ cehā, uyyāmo ca dhiti tthiyaṃ.</gatha>
    <hangnum nr="157"/>
    <gatha type="1"> Cattāri vīriyaṅgāni, tacassa ca nahāruno;</gatha>
    <gatha type="last">Avasissana maṭṭhissa, maṃsalohitasussanaṃ.</gatha>
    <hangnum nr="158"/>
    <gatha type="1">Ussoḷhī tva dhimattehā, sati tva nussati tthiya;</gatha>
    <gatha type="last">Lajjā hirī samānā tha, ottappaṃ pāpabhīrutā.</gatha>
    <hangnum nr="159"/>
    <gatha type="1"> Majjhattatā tu’pekkhā ca, adukkhamasukhā siyā;</gatha>
    <gatha type="2">Cittābhogo manakkāro,</gatha>
    <gatha type="last">Adhimokkho tu nicchayo.</gatha>
    <hangnum nr="160"/>
    <gatha type="1"> Dayā’ nukampā kāruññaṃ, karuṇā ca anuddayā;</gatha>
    <gatha type="last">Thiyaṃ veramaṇī ceva, viratyā’ rati cāpyatha.</gatha>
    <hangnum nr="161"/>
    <gatha type="1"> Titikkhā khanti khamanaṃ, khamā mettā tu metya’tha;</gatha>
    <gatha type="last">Dassanaṃ diṭṭhi laddhitthī, siddhanto samayo bhave.</gatha>
    <hangnum nr="162"/>
    <gatha type="1"> Taṇhā ca tasiṇā ejā, jālinī ca visattikā;</gatha>
    <gatha type="last">Chando jaṭā nikantyā’sā, sibbinī bhavanetti ca.</gatha>
    <hangnum nr="163"/>
    <gatha type="1"> Abhijjhā vanatho vānaṃ, lobho rāgo ca ālayo;</gatha>
    <gatha type="2">Pihā manoratho icchā, bhilāso kāma dohaḷā;</gatha>
    <gatha type="last">Ākaṅkhā ruci vuttā sā, tvadhikā lālasā dvisu.</gatha>
    <hangnum nr="164"/>
    <gatha type="1"> Veraṃ virodho viddeso, doso ca paṭighañca vā;</gatha>
    <gatha type="2">Kodhā’ ghātā kopa rosā,</gatha>
    <gatha type="last">Byāpādo’ nabhiraddhi ca.</gatha>
    <hangnum nr="165"/>
    <gatha type="1"> Baddhavera mupanāho, siyā soko tu socanaṃ;</gatha>
    <gatha type="last">Roditaṃ kanditaṃ ruṇṇaṃ, paridevo pariddavo.</gatha>
    <hangnum nr="166"/>
    <gatha type="1"> Bhītitthi bhaya muttāso, bheravaṃ tu mahabbhayaṃ;</gatha>
    <hangnum nr="167"/>
    <gatha type="1"> Bheravaṃ bhīsanaṃ bhīmaṃ, dāruṇañca bhayānakaṃ;</gatha>
    <gatha type="last">Ghoraṃ paṭibhayaṃ bhesmaṃ, bhayaṅkara mime tīsu.</gatha>
    <hangnum nr="168"/>
    <gatha type="1"> Issā usūyā maccheraṃ, tu macchariya maccharaṃ;</gatha>
    <gatha type="last">Moho’vijjā tathā’ñāṇaṃ, māno vidhā ca unnati.</gatha>
    <hangnum nr="169"/>
    <gatha type="1"> Uddhacca muddhaṭaṃ cātha <note>[uddhavaṃuddhaṃ dhāvati citta metenāti uddhavaṃ (ṭīkā)]</note>, tāpo kukkuccameva ca;</gatha>
    <gatha type="last">Pacchātāpo nutāpo ca, vippaṭisāro pakāsito.</gatha>
    <hangnum nr="170"/>
    <gatha type="1"> Manovilekha sandehā, saṃsayo ca kathaṃkathā;</gatha>
    <gatha type="last">Dveḷhakaṃ vicikicchā ca, kaṅkhā saṅkā vimatyapi.</gatha>
    <hangnum nr="171"/>
    <gatha type="1"> Gabbo  bhimāno’haṃkāro, cintātu jhāna muccate;</gatha>
    <gatha type="last">Nicchayo niṇṇayo vutto, paṭiññā tu paṭissavo.</gatha>
    <hangnum nr="172"/>
    <gatha type="1"> Avamānaṃ tirakkāro, paribhavo pya’ nādaro;</gatha>
    <gatha type="last">Parābhavo pya’ vaññā tha, ummādo cittavibbhamo.</gatha>
    <hangnum nr="173"/>
    <gatha type="1"> Pemaṃ sineho sneho tha, cittapīḷā visaññitā;</gatha>
    <gatha type="last">Pamādo sativossaggo, kotūhalaṃ kutūhalaṃ.</gatha>
    <hangnum nr="174"/>
    <gatha type="1"> Vilāso lalitaṃ līlā, hāvo heḷā ca vibbhamo;</gatha>
    <gatha type="last">Iccādikā siyuṃ nāri, siṅgārabhāvajā kiriyā.</gatha>
    <hangnum nr="175"/>
    <gatha type="1"> Hasanaṃ hasitaṃ hāso, mando so mihitaṃ sitaṃ;</gatha>
    <gatha type="2">Aṭṭahāso mahāhāso,</gatha>
    <gatha type="last">Romañco lomahaṃsanaṃ.</gatha>
    <hangnum nr="176"/>
    <gatha type="1"> Parihāso davo khiḍḍā, keḷi kīḷā ca kīḷitaṃ;</gatha>
    <gatha type="last">Niddā tu supinaṃ soppaṃ, middhañca pacalāyikā.</gatha>
    <hangnum nr="177"/>
    <gatha type="1"> Thiyaṃ nikati kūṭañca, dambho sāṭhyañca ketavaṃ;</gatha>
    <gatha type="last">Sabhāvo tu nissaggo ca, sarūpaṃ pakatitthiyaṃ.</gatha>
    <hangnum nr="178"/>
    <gatha type="1"> Sīlañca lakkhaṇaṃ bhāvo,</gatha>
    <gatha type="last">Ussavo tu chaṇo maho <note>[mato (ṭī.)]</note>.</gatha>
    <hangnum nr="179"/>
    <gatha type="1"> Dhārento jantu sasneha, mabhidhānappadīpikaṃ;</gatha>
    <gatha type="last">Khuddakādyatthajātāni <note>[khuddakānyatthajātāni (ka.)]</note>, sampassati yathāsukhaṃ.</gatha>
    <centered>Saggakaṇḍo niṭṭhito.</centered>
  </text>
</tree>
