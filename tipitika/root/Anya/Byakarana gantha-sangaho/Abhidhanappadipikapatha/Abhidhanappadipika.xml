<?xml version='1.0' encoding='UTF-8'?>
<tree text="Abhidh&#x101;nappad&#x12B;pik&#x101;" target="text">
  <text>
    <centered>Namo tassa bhagavato arahato sammāsambuddhassa</centered>
    <subhead>Buddhappaṇāmo</subhead>
    <hangnum nr="1"/>
    <gatha type="1"> Tathāgato  yo karuṇākaro karo,</gatha>
    <gatha type="2">Payāta’mosajja sukhappadaṃ padaṃ;</gatha>
    <gatha type="3">Akā paratthaṃ kalisambhave bhave,</gatha>
    <gatha type="last">Namāmi taṃ kevaladukkaraṃ karaṃ.</gatha>
    <subhead>Dhammappaṇāmo</subhead>
    <hangnum nr="2"/>
    <gatha type="1"> Apūjayuṃ yaṃ munikuñjarā jarā,</gatha>
    <gatha type="2">Rujādimuttā yahimuttare tare;</gatha>
    <gatha type="3">Ṭhitā tivaṭṭambunidhiṃ narānarā,</gatha>
    <gatha type="last">Tariṃsu taṃ dhammamaghappahaṃ pahaṃ.</gatha>
    <subhead>Saṅghappaṇāmo</subhead>
    <hangnum nr="3"/>
    <gatha type="1"> Gataṃ munindo’rasasūnutaṃ nutaṃ,</gatha>
    <gatha type="2">Supuññakhettaṃ bhuvane sutaṃ sutaṃ;</gatha>
    <gatha type="3">Gaṇampi pāṇīkatasaṃvaraṃ varaṃ,</gatha>
    <gatha type="last">Sadā guṇoghena nirantara’ntaraṃ.</gatha>
    <subhead>Paṭiññā</subhead>
    <hangnum nr="4"/>
    <gatha type="1"> Nāmaliṅgesu kosalla, matthanicchayakāraṇaṃ;</gatha>
    <gatha type="last">Yato mahabbalaṃ buddha, vacane pāṭavatthinaṃ.</gatha>
    <hangnum nr="5"/>
    <gatha type="1"> Nāmaliṅgānya’to  buddha, bhāsitassā’rahānya’haṃ;</gatha>
    <gatha type="last">Dassayanto pakāsessa, mabhidhānappadīpikaṃ.</gatha>
    <subhead>Paribhāsā</subhead>
    <hangnum nr="6"/>
    <gatha type="1"> Bhiyyo rūpantarā sāha, cariyena ca katthaci;</gatha>
    <gatha type="last">Kvacā’ haccavidhānena ñeyyaṃ thīpunnapuṃsakaṃ.</gatha>
    <hangnum nr="7"/>
    <gatha type="1"> Abhinnaliṅgānaṃyeva, dvando ca, liṅgavācakā;</gatha>
    <gatha type="last">Gāthāpādantamajjhaṭṭhā, pubbaṃ yantyapare paraṃ.</gatha>
    <hangnum nr="8"/>
    <gatha type="1"> Pumitthiyaṃ padaṃ dvīsu, sabbaliṅge ca tīsviti;</gatha>
    <gatha type="last">Abhidhānantarārambhe, ñeyyaṃ tva’nta mathādi ca.</gatha>
    <hangnum nr="9"/>
    <gatha type="1"> Bhiyyo payoga māgamma, sogate āgame kvaci;</gatha>
    <gatha type="last">Nighaṇḍu yutti ñcānīya, nāmaliṅgaṃ kathīyatīti.</gatha>
  </text>
</tree>
