<?xml version='1.0' encoding='UTF-8'?>
<tree text="2. Bh&#x16B;ka&#x1E47;&#x1E0D;a" target="text">
  <text>
    <title>2. Puravagga</title>
    <hangnum nr="198"/>
    <gatha type="1"> Puraṃ nagara mitthī vā, ṭhānīyaṃ puṭabhedanaṃ;</gatha>
    <gatha type="last">Thiyaṃ tu rājadhānī <note>[rājaṭhānī (ṭī.)]</note> ca, khandhāvāro bhave tha ca.</gatha>
    <hangnum nr="199"/>
    <gatha type="1">Sākhānagara maññatra, yaṃ taṃ mūlapurā puraṃ;</gatha>
    <gatha type="last">Bārāṇasī ca sāvatthi, vesālī mithilā, ḷavī.</gatha>
    <hangnum nr="200"/>
    <gatha type="1"> Kosambu, jjeniyo takka, silā campā ca sāgalaṃ;</gatha>
    <gatha type="last">Susumāragiraṃ <note>[saṃsumāra (ṭīkā)]</note> rāja, gahaṃ kapilavatthu ca.</gatha>
    <hangnum nr="201"/>
    <gatha type="1"> Sāketa, mindapatthañco, kkaṭṭhā pāṭaliputtakaṃ;</gatha>
    <gatha type="last">Jetuttarañca saṅkassaṃ, kusinārādayo purī.</gatha>
    <hangnum nr="202"/>
    <gatha type="1"> Racchā ca visikhā vuttā, rathikā vīthi cāpyatha;</gatha>
    <gatha type="last">Byūho racchā anibbiddhā, nibbiddhā tu pathaddhi ca.</gatha>
    <hangnum nr="203"/>
    <gatha type="1"> Catukkaṃ caccare magga, sandhi siṅghāṭakaṃ bhave;</gatha>
    <gatha type="last">Pākāro varaṇo cātha, udāpo <note>[uddāpa, uddāpa]</note> upakārikā.</gatha>
    <hangnum nr="204"/>
    <gatha type="1"> Kuṭṭaṃ tu bhitti nārī tha, gopuraṃ dvārakoṭṭhako;</gatha>
    <gatha type="last">Esikā indakhīlo ca, aṭṭo tvaṭṭālako bhave.</gatha>
    <hangnum nr="205"/>
    <gatha type="1"> Toraṇaṃ tu bahidvāraṃ, parikhātu ca dīghikā;</gatha>
    <gatha type="last">Mandiraṃ sadanā, gāraṃ, nikāyo nilayā, layo.</gatha>
    <hangnum nr="206"/>
    <gatha type="1"> Āvāso bhavanaṃ vesmaṃ, niketanaṃ nivesanaṃ;</gatha>
    <gatha type="last">Gharaṃ gahañcā, vasatho, saraṇañca patissayo.</gatha>
    <hangnum nr="207"/>
    <gatha type="1"> Okaṃ sālā khayo vāso, thiyaṃ kuṭi vasatya’pi;</gatha>
    <gatha type="last">Gehañcā, nitthi sadumaṃ, cetiyā, yatanāni tu.</gatha>
    <hangnum nr="208"/>
    <gatha type="1"> Pāsādo  ceva yūpo tha, muṇḍacchado ca hammiyaṃ;</gatha>
    <gatha type="last">Yūpotu gajakumbhamhi, hatthinakho patiṭṭhito.</gatha>
    <hangnum nr="209"/>
    <gatha type="1"> Supaṇṇavaṅkacchadana, maḍḍhayogo siyā tha ca;</gatha>
    <gatha type="2">Ekakūṭayuto māḷo,</gatha>
    <gatha type="last">Pāsādo caturassako.</gatha>
    <hangnum nr="210"/>
    <gatha type="1"> Sabhāyañca sabhā cātha, maṇḍapaṃ vā janālayo;</gatha>
    <gatha type="last">Atho āsanasālāyaṃ, paṭikkamana mīritaṃ.</gatha>
    <hangnum nr="211"/>
    <gatha type="1"> Jinassa vāsabhavana, mitthī gandhakuṭi pyatha;</gatha>
    <gatha type="last">Thiyaṃ rasavatī pāka, ṭṭhānañceva mahānasaṃ.</gatha>
    <hangnum nr="212"/>
    <gatha type="1"> Āvesanaṃ sippasālā, soṇḍā tu pānamandiraṃ;</gatha>
    <gatha type="last">Vaccaṭṭhānaṃ vaccakuṭi, munīnaṃ ṭhāna massamo.</gatha>
    <hangnum nr="213"/>
    <gatha type="1"> Paṇyavikkayasālā ku, āpaṇo paṇyavīthikā;</gatha>
    <gatha type="last">Udosito bhaṇḍasālā, caṅkamanaṃ tu caṅkamo.</gatha>
    <hangnum nr="214"/>
    <gatha type="1"> Jantāgharaṃ tvaggisālā, papā pānīyasālikā;</gatha>
    <gatha type="last">Gabbho ovarako vāsā, gāraṃ tu sayaniggahaṃ.</gatha>
    <hangnum nr="215"/>
    <gatha type="1"> Itthāgāraṃ tu orodho, suddhanto’ ntepurampi ca;</gatha>
    <gatha type="last">Asabbavisayaṭṭhānaṃ, raññaṃ kacchantaraṃ mataṃ.</gatha>
    <hangnum nr="216"/>
    <gatha type="1"> Sopāno vā’rohaṇañca,</gatha>
    <gatha type="2">Nisseṇī sā, dhirohiṇī;</gatha>
    <gatha type="last">Vātapānaṃ gavakkho ca, jālañca sīhapañjaraṃ.</gatha>
    <hangnum nr="217"/>
    <gatha type="1"> Ālokasandhi vutto tha, laṅgī’tthī paligho bhave;</gatha>
    <gatha type="last">Kapisīso, ggalatthambho, nibbaṃ tu chaddakoṭiyaṃ.</gatha>
    <hangnum nr="218"/>
    <gatha type="1"> Chadanaṃ paṭalaṃ chadda, majiraṃ caccaro, ṅgaṇaṃ;</gatha>
    <gatha type="last">Paghāno paghanā, lindo, pamukhaṃ dvārabandhanaṃ.</gatha>
    <hangnum nr="219"/>
    <gatha type="1"> Piṭṭhasaṅghāṭakaṃ dvāra, bāhā kūṭaṃ tu kaṇṇikā;</gatha>
    <gatha type="last">Dvārañca paṭihāro tha, ummāro dehanī, tthiyaṃ.</gatha>
    <hangnum nr="220"/>
    <gatha type="1"> Eḷako indakhīlo tha, thambho thūṇo pumitthiyaṃ;</gatha>
    <gatha type="last">Pāṭikā, ḍḍhendupāsāṇe, giñjakā tu ca iṭṭhakā.</gatha>
    <hangnum nr="221"/>
    <gatha type="1"> Valabhicchādidārumhi, vaṅke gopānasī, tthiyaṃ;</gatha>
    <gatha type="last">Kapotapālikāyaṃ tu, viṭaṅko nitthiyaṃ bhave.</gatha>
    <hangnum nr="222"/>
    <gatha type="1"> Kuñcikāvivaraṃ  tāḷa, cchiggalo pyatha kuñcikā;</gatha>
    <gatha type="last">Tāḷo’vāpuraṇaṃ cātha, vedikā vedi kathyate.</gatha>
    <hangnum nr="223"/>
    <gatha type="1">Saṅghāto pakkhapāso ca, mandiraṅgā tulā api;</gatha>
    <gatha type="last">Thiyaṃ sammujjanī ceva, sammajjanī ca sodhanī.</gatha>
    <hangnum nr="224"/>
    <gatha type="1"> Saṅkaṭīraṃ tu saṅkāra, ṭṭhānaṃ saṅkārakūṭakaṃ;</gatha>
    <gatha type="last">Atho kacavaro, klāpo, saṅkāro ca kasambupi.</gatha>
    <hangnum nr="225"/>
    <gatha type="1"> Gharādibhūmi taṃ vatthu, gāmo saṃvasatho tha so;</gatha>
    <gatha type="last">Pākaṭo nigamo bhoga, maccādibhyo dhi tūdito <note>[‘adhibhū’ti īrito kathito (ṭī.)]</note>.</gatha>
    <hangnum nr="226"/>
    <gatha type="1"> Sīmā ca mariyādā tha,</gatha>
    <gatha type="last">Ghoso gopālagāmakoti.</gatha>
    <centered>Puravaggo niṭṭhito.</centered>
    <title>3. Naravagga</title>
    <hangnum nr="227"/>
    <gatha type="1"> Manusso mānuso macco, mānavo manujo naro;</gatha>
    <gatha type="2">Poso pumā ca puriso,</gatha>
    <gatha type="last">Poriso pyatha paṇḍito.</gatha>
    <hangnum nr="228"/>
    <gatha type="1"> Budho vidvā vibhāvī ca, santo sappañña kovidā;</gatha>
    <gatha type="last">Dhīmā sudhī kavi byatto, vicakkhaṇo visārado.</gatha>
    <hangnum nr="229"/>
    <gatha type="1"> Medhāvī matimā pañño, viññū ca vidūro vidū;</gatha>
    <gatha type="last">Dhīro vipassī dosaññū, buddho ca dabba viddasu.</gatha>
    <hangnum nr="230"/>
    <gatha type="1"> Itthī sīmantinī nārī, thī vadhū vanitā, ṅganā;</gatha>
    <gatha type="last">Pamadā sundarī kantā, ramaṇī dayitā, balā.</gatha>
    <hangnum nr="231"/>
    <gatha type="1"> Mātugāmo ca mahilā, lalanā bhīru kāminī;</gatha>
    <gatha type="last">Kumārikā tu kaññā tha, yuvatī taruṇī bhave.</gatha>
    <hangnum nr="232"/>
    <gatha type="1">Mahesī sābhisekāññā,</gatha>
    <gatha type="2">Bhoginī rājanāriyo;</gatha>
    <gatha type="last">Dhavatthinī tu saṅketaṃ, yāti yā sā, bhisārikā.</gatha>
    <hangnum nr="233"/>
    <gatha type="1"> Gaṇikā  vesiyā vaṇṇa, dāsī nagarasobhinī;</gatha>
    <gatha type="last">Rūpūpajīvinī vesī, kulaṭā tu ca bandhakī.</gatha>
    <hangnum nr="234"/>
    <gatha type="1"> Varāroho, ttamā matta, kāsinī varavaṇṇinī;</gatha>
    <gatha type="last">Patibbatā tvapi satī, kulitthī kulapālikā.</gatha>
    <hangnum nr="235"/>
    <gatha type="1"> Vidhavā patisuññā tha, patimbarā sayambarā;</gatha>
    <gatha type="last">Vijātā tu pasūtā ca, jātāpaccā pasūtikā.</gatha>
    <hangnum nr="236"/>
    <gatha type="1"> Dūtī sañcārikā dāsī, tu ceṭī kuṭadhārikā;</gatha>
    <gatha type="last">Vāruṇī, kkhaṇikā tulyā, khattiyānī tu khattiyā.</gatha>
    <hangnum nr="237"/>
    <gatha type="1"> Dāro jāyā kalattañca, gharaṇī bhariyā piyā,</gatha>
    <gatha type="last">Pajāpatī ca dutiyā, sā pādaparicārikā.</gatha>
    <hangnum nr="238"/>
    <gatha type="1"> Sakhī tvā’lī vayassā tha, jārī cevā’ticārinī;</gatha>
    <gatha type="last">Pume tū’tu rajo pupphaṃ, utunī tu rajassalā.</gatha>
    <hangnum nr="239"/>
    <gatha type="1"> Pupphavatī garugabbhā, pannasattā ca gabbhinī;</gatha>
    <gatha type="last">Gabbhāsayo jalābupi, kalalaṃ punnapuṃsake.</gatha>
    <hangnum nr="240"/>
    <gatha type="1"> Dhavotu sāmiko bhattā, kanto pati varo piyo;</gatha>
    <gatha type="2">Atho papati jāro thā,</gatha>
    <gatha type="last">Paccaṃ putto’trajo suto.</gatha>
    <hangnum nr="241"/>
    <gatha type="1"> Tanujo tanayo sūnu, puttādī dhītari’tthiyaṃ;</gatha>
    <gatha type="2">Nāriyaṃ duhitā dhītā,</gatha>
    <gatha type="last">Sajāto tvo’raso suto.</gatha>
    <hangnum nr="242"/>
    <gatha type="1"> Jāyāpatī janipatī, jayampatī tu dampatī <note>[dampatīti padaṃ pulliṅga bahuvacanantaṃ ikārantaṃ, tudampati (ṭī.)]</note>;</gatha>
    <gatha type="last">Atha vassavaro vutto, paṇḍako ca napuṃsakaṃ.</gatha>
    <hangnum nr="243"/>
    <gatha type="1"> Bandhavo bandhu sajano, sagotto ñāti ñātako;</gatha>
    <gatha type="2">Sālohito sapiṇḍo ca,</gatha>
    <gatha type="last">Tāto tu janako pitā.</gatha>
    <hangnum nr="244"/>
    <gatha type="1"> Amma, mbā jananī mātā, janetti janikā bhave;</gatha>
    <gatha type="2">Upamātā tu dhāti’tthī,</gatha>
    <gatha type="last">Sālo jāyāya bhātiko.</gatha>
    <hangnum nr="245"/>
    <gatha type="1">Nanandā sāmibhaginī, mātāmahī tu ayyikā;</gatha>
    <gatha type="last">Mātulo mātubhātā,ssa, mātulānī pajāpati.</gatha>
    <hangnum nr="246"/>
    <gatha type="1"> Jāyāpatīnaṃ jananī, sassu vuttātha tappitā;</gatha>
    <gatha type="last">Sasuro bhāgineyyotu, putto bhaginiyā bhave.</gatha>
    <hangnum nr="247"/>
    <gatha type="1"> Nattā vutto paputto tha, sāmibhātā tu devaro;</gatha>
    <gatha type="2">Dhītupati tu jāmātā,</gatha>
    <gatha type="last">Ayyako tu pitāmaho.</gatha>
    <hangnum nr="248"/>
    <gatha type="1">Mātucchā mātubhaginī, pitucchā bhaginī pitu;</gatha>
    <gatha type="2">Papitāmaho payyako,</gatha>
    <gatha type="last">Suṇhā tu suṇisā husā.</gatha>
    <hangnum nr="249"/>
    <gatha type="1"> Sodariyo sagabbho ca, sodaro sahajo pyatha;</gatha>
    <gatha type="last">Mātāpitū te pitaro, puttā tu puttadhītaro.</gatha>
    <hangnum nr="250"/>
    <gatha type="1">Sasurā sassusasurā, bhātubhaginī bhātaro;</gatha>
    <gatha type="last">Bālattaṃ bālatā bālyaṃ, yobbaññaṃtu ca yobbanaṃ.</gatha>
    <hangnum nr="251"/>
    <gatha type="1"> Sukkā tu palitaṃ kesā, dayo tha jaratā jarā;</gatha>
    <gatha type="last">Puthuko pillako chāpo, kumāro bāla potakā.</gatha>
    <hangnum nr="252"/>
    <gatha type="1"> Athu’ ttānasayu’ttāna, seyyakā thanapopi ca;</gatha>
    <hangnum nr="253"/>
    <gatha type="1"> Taruṇo ca vayaṭṭho ca, daharo ca yuvā susu;</gatha>
    <gatha type="last">Māṇavodārakocātha, sukumāro sukhedhito.</gatha>
    <hangnum nr="254"/>
    <gatha type="1"> Mahallako ca vuddho ca, thero jiṇṇo ca jiṇṇako;</gatha>
    <gatha type="last">Aggajo pubbajo jeṭṭho, kaniyo kaniṭṭho nujo.</gatha>
    <hangnum nr="255"/>
    <gatha type="1"> Valittaco tu valino; Tīsu’ttānasayādayo;</gatha>
    <hangnum nr="256"/>
    <gatha type="1"> Sīso’ttamaṅgāni siro, muddhā ca matthako bhave;</gatha>
    <gatha type="last">Keso tu kuntalo vālo, ttamaṅgaruha muddhajā.</gatha>
    <hangnum nr="257"/>
    <gatha type="1">Dhammillo saṃyatā kesā,</gatha>
    <gatha type="2">Kākapakkho sikhaṇḍako;</gatha>
    <gatha type="3">Pāso hattho kesacaye;</gatha>
    <gatha type="last">Tāpasānaṃ tahiṃ jaṭā.</gatha>
    <hangnum nr="258"/>
    <gatha type="1"> Thiyaṃ veṇī paveṇī ca;</gatha>
    <gatha type="2">Atho cūḷā sikhā siyā;</gatha>
    <gatha type="last">Sīmanto tu mato nāri, kesamajjhamhi paddhati.</gatha>
    <hangnum nr="259"/>
    <gatha type="1"> Lomaṃ  tanuruhaṃ romaṃ, pamhaṃ pakhuma makkhigaṃ;</gatha>
    <gatha type="last">Massu vuttaṃ pumamukhe, bhū tvitthī bhamuko bhamu.</gatha>
    <hangnum nr="260"/>
    <gatha type="1"> Bappo <note>[khappo (ṭī.)]</note> nettajala’ssūni, nettatārā kanīnikā;</gatha>
    <gatha type="last">Vadanaṃ tu mukhaṃ tuṇḍaṃ, vattaṃ lapana mānanaṃ.</gatha>
    <hangnum nr="261"/>
    <gatha type="1"> Dvijo lapanajo danto, dasano radano rado;</gatha>
    <gatha type="last">Dāṭhā tudantabhedasmiṃ, apāṅgo tvakkhikoṭisu.</gatha>
    <hangnum nr="262"/>
    <gatha type="1"> Dantāvaraṇa moṭṭho cā, pya’dharo dasanacchado;</gatha>
    <gatha type="2">Gaṇḍo kapolo hanvitthī <note>[gaṇḍatthī (ṭī.) hanvatthī=hanu+itthī; hana+u (ṇvādi)]</note>,</gatha>
    <gatha type="last">Cubukaṃ tva’ dharā adho.</gatha>
    <hangnum nr="263"/>
    <gatha type="1"> Galo ca kaṇṭho gīvā ca, kandharā ca sirodharā;</gatha>
    <gatha type="2">Kambugīvā tu yā gīvā, suvaṇṇāliṅgasannibhā;</gatha>
    <gatha type="last">Aṅkitā tīhi lekhāhi, kambugīvā thavā matā.</gatha>
    <hangnum nr="264"/>
    <gatha type="1"> Aṃso nitthī bhujasiro, khandho tassandhi jattu taṃ;</gatha>
    <gatha type="last">Bāhumūlaṃ tu kaccho, dho, tva’ssa passa manitthiyaṃ.</gatha>
    <hangnum nr="265"/>
    <gatha type="1"> Bāhu bhujādvīsu bāhā, hattho tu kara pāṇayo;</gatha>
    <gatha type="last">Maṇibandho pakoṭṭhanto, kapparo tu kapoṇya’tha.</gatha>
    <hangnum nr="266"/>
    <gatha type="1"> Maṇibandha kaniṭṭhānaṃ, pāṇissa karabho,ntaraṃ;</gatha>
    <gatha type="2">Karasākhā, ṅgulī tā tu, pañca, ṅguṭṭho ca tajjanī;</gatha>
    <gatha type="last">Majjhimā nāmikā cāpi, kaniṭṭhā’ti kamā siyuṃ.</gatha>
    <hangnum nr="267"/>
    <gatha type="1"> Padeso tālagokaṇṇā, vidatthi,tthī kamā tate;</gatha>
    <gatha type="last">Tajjanyādiyute’ṅguṭṭhe, pasato pāṇi kuñcito.</gatha>
    <hangnum nr="268"/>
    <gatha type="1"> Ratanaṃ kukku hattho tha, pume karapuṭo,ñjali;</gatha>
    <gatha type="last">Karajo tu nakho nitthī, khaṭako muṭṭhi ca dvīsu.</gatha>
    <hangnum nr="269"/>
    <gatha type="1">Byāmo sahakarā bāhu, dve passadvayavitthatā;</gatha>
    <gatha type="last">Uddhantata bhujaposa, ppamāṇe porisaṃ tisu.</gatha>
    <hangnum nr="270"/>
    <gatha type="1"> Uro ca hadayaṃ cātha, thano kuca payodharā;</gatha>
    <gatha type="last">Cūcukaṃ tu thanaggasmiṃ, piṭṭhaṃ tu piṭṭhi nāriyaṃ.</gatha>
    <hangnum nr="271"/>
    <gatha type="1"> Majjho’nitthī  vilaggo ca, majjhimaṃ kucchi <note>[catukkaṃ udare; 944-gāthāpi passitabbā]</note> tu dvisu;</gatha>
    <gatha type="last">Gahaṇītthyudaraṃ gabbho, koṭṭhonto kucchisambhave.</gatha>
    <hangnum nr="272"/>
    <gatha type="1"> Jaghanaṃ tu nitambo ca, soṇī ca kaṭi nāriyaṃ;</gatha>
    <gatha type="last">Aṅgajātaṃ rahassaṅgaṃ, vatthaguyhañca mehanaṃ.</gatha>
    <hangnum nr="273"/>
    <gatha type="1"> Nimittañca varaṅgañca, bījañca phalameva ca;</gatha>
    <gatha type="2">Liṅgaṃ aṇḍaṃ tu koso ca,</gatha>
    <gatha type="last">Yoni tvitthīpumebhagaṃ.</gatha>
    <hangnum nr="274"/>
    <gatha type="1"> Asuci sambhavo sukkaṃ, pāyu tu purise gudaṃ;</gatha>
    <gatha type="last">Vā pume gūtha karīsa, vaccāni ca malaṃ chakaṃ.</gatha>
    <hangnum nr="275"/>
    <gatha type="1"> Uccāro mīḷha mukkāro, passāvo mutta muccate;</gatha>
    <gatha type="last">Pūtimuttañca gomutte, ssādīnaṃ chakaṇaṃ male.</gatha>
    <hangnum nr="276"/>
    <gatha type="1"> Dvīsvadho nābhiyā vatthi, ucchaṅga’ṅkā tu’bho pume;</gatha>
    <gatha type="last">Ūru satthi pume ūru, pabbaṃ tu jāṇu jaṇṇu ca.</gatha>
    <hangnum nr="277"/>
    <gatha type="1"> Gopphako pādagaṇṭhipi, pume tu paṇhi pāsaṇi;</gatha>
    <gatha type="last">Pādaggaṃ papado pādo, tu pado caraṇañca vā.</gatha>
    <hangnum nr="278"/>
    <gatha type="1"> Aṅgaṃtva’vayavo vutto, phāsulikā tu phāsukā;</gatha>
    <gatha type="last">Paṇḍake aṭṭhi dhātvitthī, galantaṭṭhi tu akkhako.</gatha>
    <hangnum nr="279"/>
    <gatha type="1"> Kapparo tu kapālaṃ vā, kaṇḍarā tu mahāsirā;</gatha>
    <gatha type="last">Pume nhāru citthī sirā, dhamanī tha rasaggasā.</gatha>
    <hangnum nr="280"/>
    <gatha type="1"> Rasaharaṇya’tho maṃsa, māmisaṃ pisitaṃ bhave;</gatha>
    <gatha type="last">Tiliṅgikaṃ tu vallūra, muttattaṃ atha lohitaṃ.</gatha>
    <hangnum nr="281"/>
    <gatha type="1"> Rudhiraṃ soṇitaṃ rattaṃ, lālā kheḷo elā bhave;</gatha>
    <gatha type="last">Purise māyu pittañca, semho nitthī silesumo.</gatha>
    <hangnum nr="282"/>
    <gatha type="1"> Vasā vilīnasneho tha, medo ceva vapā bhave;</gatha>
    <gatha type="last">Ākappo veso nepacchaṃ, maṇḍanaṃ tu pasādhanaṃ.</gatha>
    <hangnum nr="283"/>
    <gatha type="1"> Vibhūsanaṃ cābharaṇaṃ, alaṅkāro pilandhanaṃ;</gatha>
    <gatha type="last">Kirīṭa makuṭā’nitthī, cūḷāmaṇi siromaṇi.</gatha>
    <hangnum nr="284"/>
    <gatha type="1"> Siroveṭhana  muṇhīsaṃ, kuṇḍalaṃ kaṇṇaveṭhanaṃ;</gatha>
    <gatha type="last">Kaṇṇikā kaṇṇapūro ca, siyā kaṇṇavibhūsanaṃ.</gatha>
    <hangnum nr="285"/>
    <gatha type="1"> Kaṇṭhabhūsā tu gīveyyaṃ, hāro muttāvali’tthiyaṃ;</gatha>
    <gatha type="last">Niyuro valayo nitthī, kaṭakaṃ parihārakaṃ.</gatha>
    <hangnum nr="286"/>
    <gatha type="1"> Kaṅkaṇaṃ karabhūsā tha, kiṅkiṇī <note>[kiṃkaṇī kiṃ kaṇikā (ka.)]</note> khuddaghaṇṭikā;</gatha>
    <gatha type="last">Aṅgulīyaka maṅgulyā, bharaṇaṃ, sākkharaṃ tu taṃ.</gatha>
    <hangnum nr="287"/>
    <gatha type="1"> Muddikā’ṅgulimuddā tha, rasanā mekhalā bhave;</gatha>
    <gatha type="last">Keyūra maṅgadañceva, bāhumūlavibhūsanaṃ.</gatha>
    <hangnum nr="288"/>
    <gatha type="1"> Pādaṅgadaṃ tu mañjīro, pādakaṭaka nūpurā;</gatha>
    <hangnum nr="289"/>
    <gatha type="1"> Alaṅkārappabhedā tu, mukhaphullaṃ tatho’ṇṇataṃ;</gatha>
    <gatha type="last">Uggatthanaṃ giṅgamaka, miccevamādayo siyuṃ.</gatha>
    <hangnum nr="290"/>
    <gatha type="1"> Cela macchādanaṃ vatthaṃ, vāso vasana maṃsukaṃ;</gatha>
    <gatha type="last">Ambarañca paṭo nitthī, dussaṃ colo ca sāṭako.</gatha>
    <hangnum nr="291"/>
    <gatha type="1"> Khomaṃ dukūlaṃ koseyyaṃ, pattuṇṇaṃ kambalo ca vā;</gatha>
    <gatha type="last">Sāṇaṃ koṭamburaṃ bhaṅga, ntyādi vatthantaraṃ mataṃ.</gatha>
    <hangnum nr="292"/>
    <gatha type="1"> Nivāsana ntarīyānya, ntaramantaravāsako;</gatha>
    <gatha type="last">Pāvāro tu’ttarāsaṅgo, upasaṃbyāna muttaraṃ.</gatha>
    <hangnum nr="293"/>
    <gatha type="1"> Uttarīya matho vattha, mahatanti mataṃ navaṃ;</gatha>
    <gatha type="last">Nantakaṃ kappaṭo jiṇṇa, vasanaṃ tu paṭaccaraṃ.</gatha>
    <hangnum nr="294"/>
    <gatha type="1"> Kañcuko vāravāṇaṃ vā, tha vatthāvayave dasā;</gatha>
    <gatha type="last">Nālipaṭṭoti kathito, uttamaṅgamhi kañcuko.</gatha>
    <hangnum nr="295"/>
    <gatha type="1"> Āyāmo dīghatā roho,</gatha>
    <gatha type="last">Pariṇāho visālatā.</gatha>
    <hangnum nr="296"/>
    <gatha type="1"> Arahaddhajo ca kāsāya, kāsāvāni ca cīvaraṃ;</gatha>
    <gatha type="last">Maṇḍalaṃ tu tadaṅgāni, vivaṭṭa kusiādayo.</gatha>
    <hangnum nr="297"/>
    <gatha type="1"> Phala,ttaca, kimi, romā, nyetā vatthassa yoniyo;</gatha>
    <gatha type="last">Phālaṃ kappāsikaṃ tīsu, khomādī tu tacabbhavā.</gatha>
    <hangnum nr="298"/>
    <gatha type="1">Koseyyaṃ kimijaṃ, roma, mayaṃ tu kambalaṃ bhave;</gatha>
    <gatha type="last">Samānatthā javanikā, sā tirokaraṇī pyatha.</gatha>
    <hangnum nr="299"/>
    <gatha type="1"> Punnapuṃsaka mullocaṃ, vitānaṃ dvaya mīritaṃ;</gatha>
    <gatha type="last">Nahānañca sināne tho, bbaṭṭanu’mmajjanaṃ samaṃ.</gatha>
    <hangnum nr="300"/>
    <gatha type="1"> Visesako tu tilako, tyūbho nitthī ca cittakaṃ;</gatha>
    <gatha type="last">Candano nitthiyaṃ gandha, sāro malayajo pyatha.</gatha>
    <hangnum nr="301"/>
    <gatha type="1"> Gosīsaṃ telapaṇṇikaṃ, pume vā haricandanaṃ;</gatha>
    <gatha type="last">Tilapaṇṇī tu pattaṅga, rañjanaṃ rattacandanaṃ.</gatha>
    <hangnum nr="302"/>
    <gatha type="1"> Kāḷānusārī kāḷiyaṃ, lohaṃ tvā’garu cā’gaḷu;</gatha>
    <gatha type="last">Kāḷāgarutu kāḷe’smiṃ, turukkhotu ca piṇḍako.</gatha>
    <hangnum nr="303"/>
    <gatha type="1"> Katthūrikā migamado, kuṭṭhaṃ tu ajapālakaṃ;</gatha>
    <gatha type="last">Lavaṅgaṃ devakusumaṃ, kasmīrajaṃ tu kuṅkumaṃ.</gatha>
    <hangnum nr="304"/>
    <gatha type="1"> Yakkhadhūpo sajjulaso, takkolaṃ tu ca kolakaṃ;</gatha>
    <gatha type="last">Kosaphala matho jāti, kosaṃ jātiphalaṃ bhave.</gatha>
    <hangnum nr="305"/>
    <gatha type="1"> Ghanasāro sitabbho ca, kappūraṃ punnapuṃsake;</gatha>
    <gatha type="last">Alattako yāvako ca, lākhā jatu napuṃsake.</gatha>
    <hangnum nr="306"/>
    <gatha type="1"> Sirivāso tu sarala, ddavo’ ñjanaṃ tu kajjalaṃ;</gatha>
    <gatha type="last">Vāsacuṇṇaṃ vāsayogo, vaṇṇakaṃ tu vilepanaṃ.</gatha>
    <hangnum nr="307"/>
    <gatha type="1"> Gandhamālyādisaṅkhāro, yo taṃ vāsana muccate;</gatha>
    <gatha type="last">Mālā mālyaṃ pupphadāme <note>[pupphaṃ dāmaṃ (ka.)]</note>, bhāvitaṃ vāsitaṃ tisu.</gatha>
    <hangnum nr="308"/>
    <gatha type="1"> Uttaṃso sekharā’ veḷā, muddhamālye vaṭaṃsako;</gatha>
    <gatha type="last">Seyyā ca sayanaṃ senaṃ, pallaṅko tu ca mañcako.</gatha>
    <hangnum nr="309"/>
    <gatha type="1"> Mañcādhāro paṭipādo, mañcaṅge tvaṭanī tthiyaṃ,</gatha>
    <hangnum nr="310"/>
    <gatha type="1"> Kuḷīrapādo āhacca, pādo ceva masārako;</gatha>
    <gatha type="last">Cattāro bundikābaddho, time mañcantarā siyuṃ.</gatha>
    <hangnum nr="311"/>
    <gatha type="1"> Bibbohanaṃ co’ padhānaṃ, pīṭhikā pīṭha māsanaṃ;</gatha>
    <gatha type="last">Kocchaṃ tu bhaddapīṭhe thā, sandī pīṭhantare matā.</gatha>
    <hangnum nr="312"/>
    <gatha type="1"> Mahanto  kojavo dīgha,</gatha>
    <gatha type="2">Lomako gonako mato;</gatha>
    <gatha type="last">Uṇṇāmayaṃ tvattharaṇaṃ, cittakaṃ vānacittakaṃ.</gatha>
    <hangnum nr="313"/>
    <gatha type="1"> Ghanapupphaṃ paṭalikā, setaṃ tu paṭikā pyatha;</gatha>
    <gatha type="last">Dvidasekadasānyu’ dda,lomi ekantalomino.</gatha>
    <hangnum nr="314"/>
    <gatha type="1"> Tadeva soḷasitthīnaṃ, naccayoggañhi kuttakaṃ;</gatha>
    <gatha type="last">Sīhabyagghādirūpehi, cittaṃ vikatikā bhave.</gatha>
    <hangnum nr="315"/>
    <gatha type="1">Kaṭṭissaṃ koseyyaṃ ratana, parisibbita mattharaṇaṃ kamā;</gatha>
    <gatha type="last">Kosiyakaṭṭissamayaṃ, kosiyasuttena pakatañca.</gatha>
    <hangnum nr="316"/>
    <gatha type="1"> Dīpo padīpo pajjoto, pume tvādāsa dappaṇā;</gatha>
    <gatha type="last">Geṇḍuko kaṇḍuko tāla, vaṇṭaṃ tu bījanītthiyaṃ.</gatha>
    <hangnum nr="317"/>
    <gatha type="1"> Caṅkoṭako karaṇḍo ca, samuggo sampuṭo bhave;</gatha>
    <gatha type="last">Gāmadhammo asaddhammo, byavāyo methunaṃ rati.</gatha>
    <hangnum nr="318"/>
    <gatha type="1"> Vivāho payamā pāṇi, ggaho pariṇayo pyatha;</gatha>
    <gatha type="last">Tivaggo dhamma, kāma,tthā, catuvaggo samokkhakā.</gatha>
    <hangnum nr="319"/>
    <gatha type="1"> Khujjo ca gaṇḍulo rassa, vāmanā tu lakuṇḍako;</gatha>
    <gatha type="last">Paṅgulo pīṭhasappī ca, paṅgu chinniriyāpatho.</gatha>
    <hangnum nr="320"/>
    <gatha type="1"> Pakkho khañjo tu khoṇḍo tha,</gatha>
    <gatha type="2">Mūgo suññavaco bhave;</gatha>
    <gatha type="last">Kuṇī hatthādivaṅko ca, valiro tu ca kekaro.</gatha>
    <hangnum nr="321"/>
    <gatha type="1"> Nikkesasīso khallāṭo,</gatha>
    <gatha type="2">Muṇḍo tu bhaṇḍu muṇḍiko;</gatha>
    <gatha type="3">Kāṇo akkhīna mekena,</gatha>
    <gatha type="last">Suñño andho dvayena tha.</gatha>
    <hangnum nr="322"/>
    <gatha type="1"> Badhiro sutihīno tha, gilāno byādhitā’turā;</gatha>
    <gatha type="last">Ummādavati ummatto, khujjādī vāccaliṅgikā.</gatha>
    <hangnum nr="323"/>
    <gatha type="1"> Ātaṅko āmayo byādhi, gado rogo rujāpi ca;</gatha>
    <gatha type="2">Gelaññākalla mābādho,</gatha>
    <gatha type="last">Soso tu ca khayo siyā.</gatha>
    <hangnum nr="324"/>
    <gatha type="1"> Pīnaso <note>[pīnāsotipi pāṭho]</note> nāsikārogo,</gatha>
    <gatha type="2">Ghāne siṅghānikā ssavo;</gatha>
    <gatha type="last">Ñeyyaṃ tva’ru vaṇo nitthī, phoṭo tu piḷakā bhave.</gatha>
    <hangnum nr="325"/>
    <gatha type="1"> Pubbo pūyo tha rattāti, sāro pakkhandikā pyatha;</gatha>
    <gatha type="last">Apamāro apasmāro, pādaphoṭo vipādikā.</gatha>
    <hangnum nr="326"/>
    <gatha type="1"> Vuḍḍhirogo tu vātaṇḍaṃ, sīpadaṃ bhārapādatā;</gatha>
    <gatha type="last">Kaṇḍū kaṇḍūti kaṇḍūyā, khajju kaṇḍūvanaṃ pyatha.</gatha>
    <hangnum nr="327"/>
    <gatha type="1"> Pāmaṃ vitacchikā kacchu, sotho tu sayathū’dito;</gatha>
    <gatha type="last">Dunnāmakañca arisaṃ, chaddikā vamathū’dito.</gatha>
    <hangnum nr="328"/>
    <gatha type="1"> Davathu paritāpo tha, tilako tilakāḷako;</gatha>
    <gatha type="last">Visūcikā iti mahā, vireko tha bhagandalo <note>[bhagandaro (ka.)]</note>.</gatha>
    <hangnum nr="329"/>
    <gatha type="1"> Meho jaro kāsa sāsā, kuṭṭhaṃ sūlāmayantarā;</gatha>
    <gatha type="last">Vutto vejjo bhisakko ca, rogahārī tikicchako.</gatha>
    <hangnum nr="330"/>
    <gatha type="1"> Sallavejjo sallakatto, tikicchā tu patikriyā;</gatha>
    <gatha type="last">Bhesajja magado ceva, bhesajaṃ mo’sadhaṃ pyatha.</gatha>
    <hangnum nr="331"/>
    <gatha type="1"> Kusalā nāmayā rogyaṃ,</gatha>
    <gatha type="last">Atha kallo nirāmayoti,</gatha>
    <centered>Naravaggo niṭṭhito.</centered>
    <title>4. Catubbaṇṇavagga</title>
    <paragraph>Khattiyavagga</paragraph>
    <hangnum nr="332"/>
    <gatha type="1"> Kulaṃ vaṃso ca santānā, bhijanā gotta manvayo;</gatha>
    <gatha type="last">Thiyaṃ santatya tho vaṇṇā, cattāro khattiyādayo.</gatha>
    <hangnum nr="333"/>
    <gatha type="1"> Kulīno sajjano sādhu,</gatha>
    <gatha type="2">Sabhyo cāyyo mahākulo;</gatha>
    <gatha type="last">Rājā bhūpati bhūpālo, patthivo ca narādhipo.</gatha>
    <hangnum nr="334"/>
    <gatha type="1"> Bhūnātho  jagatipālo, disampati janādhipo;</gatha>
    <gatha type="last">Raṭṭhādhipo naradevo, bhūmipo bhūbhujo pyatha.</gatha>
    <hangnum nr="335"/>
    <gatha type="1"> Rājañño khattiyo khattaṃ, muddhābhisitta bāhujā;</gatha>
    <gatha type="last">Sabbabhummo cakkavattī, bhūpoñño maṇḍalissaro.</gatha>
    <hangnum nr="336"/>
    <gatha type="1"> Pume licchavi vajjī ca, sakyo tu sākiyo tha ca;</gatha>
    <gatha type="last">Bhaddakaccānā <note>[bhaddā kaccānā (ṭī.)]</note> rāhula, mātā bimbā yasodharā.</gatha>
    <hangnum nr="337"/>
    <gatha type="1"> Koṭīnaṃ heṭṭhimantena, sataṃ yesaṃ nidhānagaṃ;</gatha>
    <gatha type="last">Kahāpaṇānaṃ divasa, vaḷañjo vīsatambaṇaṃ.</gatha>
    <hangnum nr="338"/>
    <gatha type="1"> Te khattiyamahāsālā, sīti koṭidhanāni tu;</gatha>
    <gatha type="last">Nidhānagāni divasa, vaḷañjo ca dasambaṇaṃ.</gatha>
    <hangnum nr="339"/>
    <gatha type="1"> Yesaṃ dvijamahāsālā, tadupaḍḍhe nidhānage;</gatha>
    <gatha type="last">Vaḷañje ca gahapati, mahāsālā dhane siyuṃ.</gatha>
    <hangnum nr="340"/>
    <gatha type="1"> Mahāmatto padhānañca, matisajīvo mantinī;</gatha>
    <gatha type="last">Sajīvo sacivā, macco, senānī tu camūpati.</gatha>
    <hangnum nr="341"/>
    <gatha type="1"> Nyāsādīnaṃ vivādānaṃ, akkhadasso padaṭṭhari;</gatha>
    <gatha type="last">Dovāriko patīhāro, dvāraṭṭho dvārapālako.</gatha>
    <hangnum nr="342"/>
    <gatha type="1">Anīkaṭṭhoti rājūnaṃ, aṅgarakkhagaṇo mato;</gatha>
    <gatha type="last">Kañcukī sovidallo ca, anujīvī tu sevako.</gatha>
    <hangnum nr="343"/>
    <gatha type="1"> Ajjhakkho dhikato ceva,</gatha>
    <gatha type="2">Heraññiko tu nikkhiko;</gatha>
    <gatha type="last">Sadesānantaro sattu, mittorājā tato paraṃ.</gatha>
    <hangnum nr="344"/>
    <gatha type="1"> Amitto ripu verī ca, sapattā rāti satva’ri; (Sattu+ari)</gatha>
    <gatha type="last">Paccatthiko paripanthī, paṭipakkhā hitāparo.</gatha>
    <hangnum nr="345"/>
    <gatha type="1"> Paccāmitto vipakkho ca, paccanīka virodhino;</gatha>
    <gatha type="last">Viddesī ca diso diṭṭho,thā nurodho nuvattanaṃ.</gatha>
    <hangnum nr="346"/>
    <gatha type="1"> Mitto nitthī vayasso ca, sahāyo <note>[suhajjo (ṭī.)]</note> suhado sakhā;</gatha>
    <gatha type="last">Sambhatto daḷhamitto tha, sandiṭṭho diṭṭhamattako.</gatha>
    <hangnum nr="347"/>
    <gatha type="1"> Caro ca guḷhapuriso, pathāvī pathiko’ddhagū;</gatha>
    <gatha type="last">Dūto tu sandesaharo, gaṇako tu muhuttiko.</gatha>
    <hangnum nr="348"/>
    <gatha type="1"> Lekhako  lipikāro ca, vaṇṇo tu akkharo pyatha;</gatha>
    <gatha type="last">Bhedo daṇḍo sāma dānā, nyupāyā caturo ime.</gatha>
    <hangnum nr="349"/>
    <gatha type="1"> Upajāpotu bhedo ca, daṇḍo tu sāhasaṃ damo;</gatha>
    <hangnum nr="350"/>
    <gatha type="1"> Sāmya’ macco sakhā koso, duggañca vijitaṃ balaṃ;</gatha>
    <gatha type="last">Rajjaṅgānīti sattete, siyuṃ pakatiyo pica.</gatha>
    <hangnum nr="351"/>
    <gatha type="1"> Pabhāvu’ssāha, mantānaṃ, vasā tisso hi sattiyo;</gatha>
    <gatha type="2">Pabhāvo daṇḍajo tejo,</gatha>
    <gatha type="last">Patāpo tu ca kosajo.</gatha>
    <hangnum nr="352"/>
    <gatha type="1"> Manto ca mantanaṃ so tu, catukkaṇṇo dvigocaro;</gatha>
    <gatha type="last">Tigocaro tu chakkaṇṇo, rahassaṃ guyha muccate.</gatha>
    <hangnum nr="353"/>
    <gatha type="1"> Tīsu vivitta vijana, channā, raho raho byayaṃ;</gatha>
    <gatha type="2">Vissāso tu ca vissambho,</gatha>
    <gatha type="last">Yuttaṃ tvo’pāyikaṃ tisu.</gatha>
    <hangnum nr="354"/>
    <gatha type="1"> Ovādo cānusiṭṭhitthī, pumavajje nusāsanaṃ;</gatha>
    <gatha type="last">Āṇā ca sāsanaṃ ñeyyaṃ, uddānaṃ tu ca bandhanaṃ.</gatha>
    <hangnum nr="355"/>
    <gatha type="1"> Āgu vutta <note>[mantu (ka.)]</note> maparādho, karo tu bali muccate;</gatha>
    <gatha type="last">Puṇṇapatto tuṭṭhidāyo, upadā tu ca pābhataṃ.</gatha>
    <hangnum nr="356"/>
    <gatha type="1"> Tatho’pāyana mukkoco, paṇṇākāro paheṇakaṃ;</gatha>
    <gatha type="last">Suṅkaṃ tvanitthī gumbādi, deyye thā’yo dhanāgamo.</gatha>
    <hangnum nr="357"/>
    <gatha type="1"> Ātapattaṃ tathā chattaṃ, raññaṃ tu hemamāsanaṃ;</gatha>
    <gatha type="last">Sīhāsanaṃ atho vāḷa, bījanītthī ca cāmaraṃ.</gatha>
    <hangnum nr="358"/>
    <gatha type="1"> Khaggo ca chatta muṇhīsaṃ, pādukā vālabījanī;</gatha>
    <gatha type="last">Ime kakudhabhaṇḍāni, bhavanti pañca rājunaṃ.</gatha>
    <hangnum nr="359"/>
    <gatha type="1"> Bhaddakumbho puṇṇakumbho, bhiṅkāro jaladāyako;</gatha>
    <gatha type="last">Hatthi,ssa,ratha,pattī tu, senā hi caturaṅginī.</gatha>
    <hangnum nr="360"/>
    <gatha type="1"> Kuñjaro vāraṇo hatthī, mātaṅgo dvirado gajo;</gatha>
    <gatha type="2">Nāgo dvipo ibho dantī,</gatha>
    <gatha type="last">Yūthajeṭṭho tu yūthapo.</gatha>
    <hangnum nr="361"/>
    <gatha type="1"> Kāḷāvaka  gaṅgeyyā, paṇḍara tambā ca piṅgalo gandho;</gatha>
    <gatha type="2">Maṅgala hemo’posatha,</gatha>
    <gatha type="last">Chaddantā gajakulāni etāni.</gatha>
    <hangnum nr="362"/>
    <gatha type="1"> Kalabho ceva bhiṅkotha, pabhinno matta gajjitā;</gatha>
    <gatha type="last">Hatthighaṭā tu gajatā, hatthīnī tu kareṇukā.</gatha>
    <hangnum nr="363"/>
    <gatha type="1">Kumbho hatthisiropiṇḍā, kaṇṇamūlaṃ tu cūlikā;</gatha>
    <gatha type="last">Āsanaṃ khandhadesamhi, pucchamūlaṃ tu mecako.</gatha>
    <hangnum nr="364"/>
    <gatha type="1"> Ālāna māḷhako thambho, nitthītu nigaḷo’nduko;</gatha>
    <gatha type="2">Saṅkhalaṃ tīsvatho gaṇḍo,</gatha>
    <gatha type="last">Kaṭo dānaṃ tu so mado.</gatha>
    <hangnum nr="365"/>
    <gatha type="1"> Soṇḍo tu dvīsu hattho tha,</gatha>
    <gatha type="2">Karaggaṃ pokkharaṃ bhave;</gatha>
    <gatha type="last">Majjhamhi bandhanaṃ kacchā, kappano tu kuthādayo.</gatha>
    <hangnum nr="366"/>
    <gatha type="1"> Opavayho rājavayho, sajjito tu ca kappito;</gatha>
    <gatha type="last">Tomaro nitthiyaṃ pāde, siyā vijjhanakaṇṭako.</gatha>
    <hangnum nr="367"/>
    <gatha type="1">Tuttaṃ tu kaṇṇamūlamhi, matthakamhi tu aṅkuso;</gatha>
    <gatha type="2">Hatthāroho hatthimeṇḍo,</gatha>
    <gatha type="last">Hatthipo hatthigopako.</gatha>
    <hangnum nr="368"/>
    <gatha type="1">Gāmaṇīyo tu mātaṅga, hayādyācariyo bhave;</gatha>
    <gatha type="2">Hayo turaṅgo turago,</gatha>
    <gatha type="last">Vāho asso ca sindhavo.</gatha>
    <hangnum nr="369"/>
    <gatha type="1"> Bhedo assataro tassā,</gatha>
    <gatha type="2">Jāniyo tu kulīnako;</gatha>
    <gatha type="3">Sukhavāhī vinīto tha,</gatha>
    <gatha type="last">Kisoro hayapotako.</gatha>
    <hangnum nr="370"/>
    <gatha type="1"> Ghoṭako tu khaḷuṅko tha, javano ca javādhiko;</gatha>
    <gatha type="last">Mukhādhānaṃ khalīno vā, kasā tva ssābhitāḷinī.</gatha>
    <hangnum nr="371"/>
    <gatha type="1">Kusā tu nāsarajjumhi, vaḷavā’ssā khuro saphaṃ;</gatha>
    <gatha type="last">Puccha manitthī naṅguṭṭhaṃ, vālahattho ca vāladhi.</gatha>
    <hangnum nr="372"/>
    <gatha type="1"> Sandano  ca ratho phussa, ratho tu naraṇāya so;</gatha>
    <gatha type="2">Cammāvuto ca veyaggho,</gatha>
    <gatha type="last">Deppo byagghassa dīpino.</gatha>
    <hangnum nr="373"/>
    <gatha type="1"> Sivikā yāpyayānañcā, nitthī tu sakaṭo pya’naṃ <note>[(sakaṭo pi+anaṃ)]</note>;</gatha>
    <gatha type="last">Cakkaṃ rathaṅga mākhyātaṃ, tassanto nemi nāriyaṃ.</gatha>
    <hangnum nr="374"/>
    <gatha type="1"> Tammajjhe piṇḍikā nābhi, kubbaro tu yugandharo;</gatha>
    <gatha type="last">Akkhaggakīle āṇītthī, varutho rathagutya’tha.</gatha>
    <hangnum nr="375"/>
    <gatha type="1">Dhuro mukhe rathassaṅgā, tva kkho pakkharaādayo;</gatha>
    <gatha type="last">Yānañca vāhanaṃ yoggaṃ, sabbahatthyādivāhane.</gatha>
    <hangnum nr="376"/>
    <gatha type="1"> Rathacārī tu sūto ca, pājitā ceva sārathī;</gatha>
    <gatha type="2">Rathāroho ca rathiko,</gatha>
    <gatha type="last">Rathī yodho tu yo bhaṭo.</gatha>
    <hangnum nr="377"/>
    <gatha type="1"> Padāti pattī tu pume, padago padiko mato;</gatha>
    <gatha type="last">Sannāho kaṅkaṭo vammaṃ, kavaco vā uracchado.</gatha>
    <hangnum nr="378"/>
    <gatha type="1"> Jālikā tha ca sannaddho, sajjo ca vammiko bhave;</gatha>
    <gatha type="last">Āmukko paṭimukko tha, purecārī purecaro.</gatha>
    <hangnum nr="379"/>
    <gatha type="1"> Pubbaṅgamo puregāmī, mandagāmī tu mantharo;</gatha>
    <gatha type="last">Javano turito vegī, jetabbaṃ jeyya muccate.</gatha>
    <hangnum nr="380"/>
    <gatha type="1"> Sūra vīrā tu vikkanto, sahāyo nucaro samā;</gatha>
    <gatha type="last">Sannaddhappabhutī tīsu, pātheyyaṃ tu ca sambalaṃ.</gatha>
    <hangnum nr="381"/>
    <gatha type="1"> Vāhinī dhajinī senā, camū cakkaṃ balaṃ tathā;</gatha>
    <gatha type="2">Anīko vā tha vinyāso,</gatha>
    <gatha type="last">Byūho senāya kathyate.</gatha>
    <hangnum nr="382"/>
    <gatha type="1">Hatthī dvādasaposo,ti,</gatha>
    <gatha type="2">Puriso turago, ratho;</gatha>
    <gatha type="last">Catuposoti etena, lakkhaṇenā dhamantato.</gatha>
    <hangnum nr="383"/>
    <gatha type="1">Hatthānīkaṃ hayānīkaṃ, rathānīkaṃ tayo tayo;</gatha>
    <gatha type="last">Gajādayo sasatthā tu, pattānīkaṃ catujjanā.</gatha>
    <hangnum nr="384"/>
    <gatha type="1"> Saṭṭhivaṃsakalāpesu,  paccekaṃ saṭṭhidaṇḍisu;</gatha>
    <gatha type="last">Dhūlīkatesu senāya, yantiyā kkhobhanī<note>[akkhobhiṇī (ka.)]</note> tthiyaṃ.</gatha>
    <hangnum nr="385"/>
    <gatha type="1"> Sampatti sampadā lakkhī, sirī vipatti āpadā;</gatha>
    <gatha type="last">Athā vudhañca <note>[āyudhantipi pāṭho]</note> heti’tthī, satthaṃ paharaṇaṃ bhave.</gatha>
    <hangnum nr="386"/>
    <gatha type="1"> Muttāmutta mamuttañca, pāṇito muttameva ca;</gatha>
    <gatha type="last">Yantamuttanti sakalaṃ, āyudhaṃ taṃ catubbidhaṃ.</gatha>
    <hangnum nr="387"/>
    <gatha type="1">Muttāmuttañca yaṭṭhyādi, amuttaṃ churikādikaṃ;</gatha>
    <gatha type="last">Pāṇimuttaṃ tu satyādi, yantamuttaṃ sarādikaṃ.</gatha>
    <hangnum nr="388"/>
    <gatha type="1"> Issāso dhanu kodaṇḍaṃ, cāpo nitthī sarāsanaṃ;</gatha>
    <gatha type="2">Atho guṇo jiyā jyā tha,</gatha>
    <gatha type="last">Saro patti ca sāyako.</gatha>
    <hangnum nr="389"/>
    <gatha type="1"> Vāṇo kaṇḍa musu dvīsu, khurappo <note>[urappo (ka.)]</note> tejanā’sanaṃ;</gatha>
    <gatha type="last">Tūṇītthiyaṃ kalāpo ca, tūṇo tūṇīra vāṇadhi.</gatha>
    <hangnum nr="390"/>
    <gatha type="1"> Pakkho tu vājo diddho tu, visappito saro bhave;</gatha>
    <gatha type="last">Lakkhaṃ vejjhaṃ sarabyañca, sarābhyāso tu’pāsanaṃ.</gatha>
    <hangnum nr="391"/>
    <gatha type="1"> Maṇḍalaggo tu nettiṃso, asi khaggo ca sāyako;</gatha>
    <gatha type="last">Kositthī tabbidhāne tho, tharu khaggādimuṭṭhiyaṃ.</gatha>
    <hangnum nr="392"/>
    <gatha type="1"> Kheṭakaṃ phalakaṃ cammaṃ, illī tu karapālikā;</gatha>
    <gatha type="last">Churikā satya’siputtī, laguḷo tu ca muggaro.</gatha>
    <hangnum nr="393"/>
    <gatha type="1"> Sallo nitthi saṅku pume, vāsī tu tacchanītthiyaṃ;</gatha>
    <gatha type="last">Kuṭhārī <note>[kudhārī (ṭī.)]</note> tthīpharasuso, ṭaṅko pāsāṇadāraṇo.</gatha>
    <hangnum nr="394"/>
    <gatha type="1"> Kaṇayo bhindivāḷo ca, cakkaṃ kunto gadā tathā;</gatha>
    <gatha type="2">Satyā’dī satthabhedā tha,</gatha>
    <gatha type="last">Koṇo’sso koṭi nāriyaṃ.</gatha>
    <hangnum nr="395"/>
    <gatha type="1"> Niyyānaṃ gamanaṃ yātrā, paṭṭhānañca gamo gati;</gatha>
    <gatha type="last">Cuṇṇo paṃsu rajo ceva, dhūlī’tthī reṇu ca dvisu.</gatha>
    <hangnum nr="396"/>
    <gatha type="1"> Māgadho  madhuko vutto, vandī tu thutipāṭhako;</gatha>
    <gatha type="2">Vetāḷiko bodhakaro,</gatha>
    <gatha type="last">Cakkiko tu ca ghaṇṭiko.</gatha>
    <hangnum nr="397"/>
    <gatha type="1"> Ketu dhajo paṭākā ca, kadalī ketanaṃ pyatha;</gatha>
    <gatha type="last">Yo’haṃkāro’ññamaññassa, sā’ hamahamikā bhave.</gatha>
    <hangnum nr="398"/>
    <gatha type="1"> Balaṃ thāmo sahaṃ satti, vikkamo tvatisūratā;</gatha>
    <gatha type="last">Raṇe jitassa yaṃ pānaṃ, jayapānanti taṃ mataṃ.</gatha>
    <hangnum nr="399"/>
    <gatha type="1"> Saṅgāmo sampahāro cā, nitthiyaṃ samaraṃ raṇaṃ;</gatha>
    <gatha type="last">Ājitthī āhavo yuddha, māyodhanañca saṃyugaṃ.</gatha>
    <hangnum nr="400"/>
    <gatha type="1"> Bhaṇḍanaṃ tu vivādo ca, viggaho kalaha medhagā;</gatha>
    <gatha type="2">Mucchā moho tha pasayho,</gatha>
    <gatha type="last">Balakkāro haṭho bhave.</gatha>
    <hangnum nr="401"/>
    <gatha type="1">Uppādo<note>[uppāto (ka.)1027-gāthā passitabbā]</note> bhūtavikati, yā subhāsubhasūcikā;</gatha>
    <gatha type="last">Īti tvitthī ajaññañca, upasaggo upaddavo.</gatha>
    <hangnum nr="402"/>
    <gatha type="1">Nibbuddhaṃ<note>[niyuddhaṃ (ka.)]</note> mallayuddhamhi, jayo tu vijayo bhave;</gatha>
    <gatha type="last">Parājayo raṇe bhaṅgo, palāyana mapakkamo.</gatha>
    <hangnum nr="403"/>
    <gatha type="1"> Māraṇaṃ hananaṃ ghāto, nāsanañca nisūdanaṃ;</gatha>
    <gatha type="last">Hiṃsanaṃ saraṇaṃ hiṃsā, vadho sasana ghātanaṃ.</gatha>
    <hangnum nr="404"/>
    <gatha type="1"> Maraṇaṃ kālakiriyā, palayo maccu accayo;</gatha>
    <gatha type="last">Nidhano nitthiyaṃ nāso, kālo’nto cavanaṃ bhave.</gatha>
    <hangnum nr="405"/>
    <gatha type="1"> Tīsu peto pareto ca,</gatha>
    <gatha type="2">Mato tha citako cito;</gatha>
    <gatha type="last">Āḷahanaṃ susānañcā, nitthiyaṃ kuṇapo chavo.</gatha>
    <hangnum nr="406"/>
    <gatha type="1">Kabandho nitthiyaṃ deho, sirosuñño sahakriyo;</gatha>
    <gatha type="last">Atha sivathikā vuttā, susānasmiñhi āmake.</gatha>
    <hangnum nr="407"/>
    <gatha type="1"> Vandītthiyaṃ karamaro, pāṇo tva’su pakāsito;</gatha>
    <gatha type="last">Kārā tu bandhanāgāraṃ, kāraṇā tu ca yātanā.</gatha>
    <centered>Iti khattiyavaggo.</centered>
    <hangnum nr="408"/>
    <gatha type="1"> Brahmabandhu  dvijo vippo, brahmā bhovādī brāhmaṇo;</gatha>
    <gatha type="2">Sottiyo chandaso so tha,</gatha>
    <gatha type="last">Sissa’ ntevāsino pume.</gatha>
    <hangnum nr="409"/>
    <gatha type="1"> Brahmacārī gahaṭṭho ca, vanappattho ca bhikkhuti;</gatha>
    <gatha type="last">Bhavanti cattāro ete, assamā punnapuṃsake.</gatha>
    <hangnum nr="410"/>
    <gatha type="1"> Carantā saha sīlādī, sabrahmacārino mithu;</gatha>
    <gatha type="last">Upajjhāyo upajjhā thā, cariyo nissayadādiko <note>[nissayadāyako (ṭī.)]</note>.</gatha>
    <hangnum nr="411"/>
    <gatha type="1"> Upanīyā thavā pubbaṃ, veda majjhāpaye dvijo;</gatha>
    <gatha type="last">Yo saṅgaṃ sarahassañcā, cariyo brāhmaṇesu so.</gatha>
    <hangnum nr="412"/>
    <gatha type="1"> Pārampariya metihyaṃ, upadeso tathe’tihā;</gatha>
    <gatha type="last">Yāgo tu katu yañño tha, vedītthī bhū parikkhatā.</gatha>
    <hangnum nr="413"/>
    <gatha type="1"> Assamedho ca purisa, medho ceva niraggaḷo;</gatha>
    <gatha type="last">Sammāpāso vājapeyya, miti yāgā mahā ime.</gatha>
    <hangnum nr="414"/>
    <gatha type="1"> Itvijo <note>[iditvijo (ṭī.)]</note> yājako cātha,</gatha>
    <gatha type="2">Sabhyo sāmājiko pyatha;</gatha>
    <gatha type="last">Parisā sabhā samajjā ca, tathā samiti saṃsado.</gatha>
    <hangnum nr="415"/>
    <gatha type="1">Catasso parisā bhikkhu, bhikkhunī ca upāsakā;</gatha>
    <gatha type="last">Upāsikāyoti imā, thavā ṭṭha parisā siyuṃ.</gatha>
    <hangnum nr="416"/>
    <gatha type="1"> Tāvatiṃsa,dvija,kkhatta,māra,ggahapatissa ca;</gatha>
    <gatha type="last">Samaṇānaṃ vasā cātu, mahārājika, brahmunaṃ.</gatha>
    <hangnum nr="417"/>
    <gatha type="1"> Gāyattippamukhaṃ chandaṃ, catuvīsa’kkharaṃ tu yaṃ;</gatha>
    <gatha type="last">Vedāna mādibhūtaṃ sā, sāvittī tipadaṃ siyā.</gatha>
    <hangnum nr="418"/>
    <gatha type="1"> Habyapāke caru mato, sujā tu homadabbiyaṃ;</gatha>
    <gatha type="last">Paramannaṃ tu pāyāso, habyaṃ tu havi kathyate.</gatha>
    <hangnum nr="419"/>
    <gatha type="1">Yūpo thūṇāyaṃ nimmantya, dārumhi tva’raṇī dvisu;</gatha>
    <gatha type="last">Gāhappaccā’havanīyo, dakkhiṇaggi tayo’ ggayo.</gatha>
    <hangnum nr="420"/>
    <gatha type="1"> Cāgo vissajjanaṃ dānaṃ, vossaggo cāpadesanaṃ;</gatha>
    <gatha type="last">Vissāṇanaṃ vitaraṇaṃ, vihāyitā pavajjanaṃ.</gatha>
    <hangnum nr="421"/>
    <gatha type="1"> Pañca mahāpariccāgo, vutto seṭṭha, dhanassa ca;</gatha>
    <gatha type="last">Vasena putta dārānaṃ, rajjassa’ ṅgāna meva ca.</gatha>
    <hangnum nr="422"/>
    <gatha type="1"> Annaṃ pānaṃ gharaṃ vatthaṃ, yānaṃ mālā vilepanaṃ;</gatha>
    <gatha type="last">Gandho seyyā padīpeyyaṃ, dānavatthū siyuṃ dasa.</gatha>
    <hangnum nr="423"/>
    <gatha type="1"> Matatthaṃ tadahe dānaṃ, tīsveta muddhadehikaṃ;</gatha>
    <gatha type="last">Pitudānaṃ tu nivāpo, saddhaṃ tu taṃva sātthato.</gatha>
    <hangnum nr="424"/>
    <gatha type="1"> Pume atithi āgantu, pāhunā vesikā pyatha;</gatha>
    <gatha type="last">Aññattha gantu micchanto, gamiko thā ggha magghiyaṃ.</gatha>
    <hangnum nr="425"/>
    <gatha type="1">Pajjaṃ pādodakādo tha, sattā’gantvādayo tisu;</gatha>
    <gatha type="last">Apacitya’ccanā pūjā, pahāro bali mānanā.</gatha>
    <hangnum nr="426"/>
    <gatha type="1"> Namassā tu namakkāro, vandanā cābhivādanaṃ;</gatha>
    <gatha type="last">Patthanā paṇidhānañca, purise paṇidhīrito.</gatha>
    <hangnum nr="427"/>
    <gatha type="1">Ajjhesanā tu sakkāra, pubbaṅgamaniyojanaṃ;</gatha>
    <hangnum nr="428"/>
    <gatha type="1"> Pariyesanā nvesanā, pariyeṭṭhi gavesanā;</gatha>
    <gatha type="last">Upāsanaṃ tu sussūsā, sā pāricariyā bhave.</gatha>
    <hangnum nr="429"/>
    <gatha type="1"> Mona mabhāsanaṃ tuṇhī, bhāvo tha paṭipāṭi sā;</gatha>
    <gatha type="last">Anukkamo pariyāyo, anupubbya’pume kamo.</gatha>
    <hangnum nr="430"/>
    <gatha type="1"> Tapo ca saṃyamo sīlaṃ, niyamo tu vatañca vā;</gatha>
    <gatha type="last">Vītikkamo’ jjhacāro tha, viveko puthugattatā.</gatha>
    <hangnum nr="431"/>
    <gatha type="1"> Khuddānukhuddakaṃ ābhi, samācārika muccate;</gatha>
    <gatha type="last">Ādibrahmacariyaṃ tu, tadaññaṃ sīla mīritaṃ.</gatha>
    <hangnum nr="432"/>
    <gatha type="1"> Yo pāpehi upāvatto, vāso saddhiṃ guṇehi so;</gatha>
    <gatha type="last">Upavāsoti viññeyyo, sabbabhogavivajjito.</gatha>
    <hangnum nr="433"/>
    <gatha type="1"> Tapassī bhikkhu samaṇo, pabbajito tapodhano;</gatha>
    <gatha type="last">Vācaṃyamo tu muni ca, tāpaso tu isī rito.</gatha>
    <hangnum nr="434"/>
    <gatha type="1"> Yesaṃyatindriyagaṇā, yatayo vasino ca te;</gatha>
    <gatha type="last">Sāriputto’patisso tu, dhammasenāpatī rito.</gatha>
    <hangnum nr="435"/>
    <gatha type="1"> Kolito moggallāno tha,</gatha>
    <gatha type="2">Ariyo dhigato siyā;</gatha>
    <gatha type="last">Sotāpannādikā sekhā, nariyo tu puthujjano.</gatha>
    <hangnum nr="436"/>
    <gatha type="1"> Aññā  tu arahattañca, thūpo tu cetiyaṃ bhave;</gatha>
    <gatha type="last">Dhammabhaṇḍāgāriko ca, ānando dve samā tha ca.</gatha>
    <hangnum nr="437"/>
    <gatha type="1"> Visākhā migāramātā, sudatto’ nāthapiṇḍiko;</gatha>
    <hangnum nr="438"/>
    <gatha type="1"> Bhikkhupi sāmaṇero ca, sikkhamānā ca bhikkhunī;</gatha>
    <gatha type="last">Sāmaṇerīti kathitā, pañcete sahadhammikā.</gatha>
    <hangnum nr="439"/>
    <gatha type="1"> Patto ticīvaraṃ kāya, bandhanaṃ vāsi sūci ca;</gatha>
    <gatha type="last">Parissāvana miccete, parikkhārā’ṭṭha bhāsitā.</gatha>
    <hangnum nr="440"/>
    <gatha type="1"> Sāmaṇero ca samaṇu, ddeso cātha digambaro;</gatha>
    <gatha type="last">Aceḷako nigaṇṭho ca, jaṭilo tu jaṭādharo.</gatha>
    <hangnum nr="441"/>
    <gatha type="1"> Kuṭīsakādikā catu, ttiṃsa dvāsaṭṭhi diṭṭhiyo;</gatha>
    <gatha type="last">Iti channavuti ete, pāsaṇḍā sampakāsitā.</gatha>
    <hangnum nr="442"/>
    <gatha type="1"> Pavitto payato pūto, cammaṃ tu ajinaṃ pyatha;</gatha>
    <gatha type="last">Dantapoṇo dantakaṭṭhaṃ, vakkalo vā tirīṭakaṃ.</gatha>
    <hangnum nr="443"/>
    <gatha type="1"> Patto pātitthiyaṃnitthī, kamaṇḍalu tu kuṇḍikā;</gatha>
    <gatha type="last">Athālambaṇadaṇḍasmiṃ, kattarayaṭṭhi nāriyaṃ.</gatha>
    <hangnum nr="444"/>
    <gatha type="1"> Yaṃ dehasādhanāpekkhaṃ, niccaṃ kammamayaṃ yamo;</gatha>
    <gatha type="last">Āgantusādhanaṃ kammaṃ, aniccaṃ niyamo bhave.</gatha>
    <centered>Iti brāhmaṇavaggo.</centered>
    <hangnum nr="445"/>
    <gatha type="1"> Vesso ca vesiyāno tha, jīvanaṃ vutti jīvikā;</gatha>
    <gatha type="last">Ājīvo vattanaṃ cātha, kasikammaṃ kasitthiyaṃ.</gatha>
    <hangnum nr="446"/>
    <gatha type="1"> Vāṇijjañca vaṇijjā tha, gorakkhā pasupālanaṃ;</gatha>
    <gatha type="last">Vessassa vuttiyo tisso, gahaṭṭhā’gārikā gihi.</gatha>
    <hangnum nr="447"/>
    <gatha type="1"> Khettājīvo kassako tha, khettaṃ kedāra muccate;</gatha>
    <gatha type="last">Leḍḍu’tto mattikākhaṇḍo, khaṇitti’tthya’vadāraṇaṃ.</gatha>
    <hangnum nr="448"/>
    <gatha type="1"> Dāttaṃ lavitta masitaṃ <note>[‘‘asita’’ saddo puṃnapuṃsake-1005-gāthā passitabbā]</note>, patodo tutta pājanaṃ;</gatha>
    <gatha type="last">Yottaṃ tu rajju rasmitthī, phālo tu kasako bhave.</gatha>
    <hangnum nr="449"/>
    <gatha type="1"> Naṅgalañca halaṃ sīro, īsā naṅgaladaṇḍako;</gatha>
    <gatha type="last">Sammā tu yugakīlasmiṃ, sītā tu halapaddhati.</gatha>
    <hangnum nr="450"/>
    <gatha type="1"> Muggādike paraṇṇañca, pubbaṇṇaṃ sāliādike;</gatha>
    <gatha type="2">Sāli vīhi ca kudrūso, godhumo varako yavo;</gatha>
    <gatha type="last">Kaṅgūti satta dhaññāni, nīvārādī tu tabbhidā.</gatha>
    <hangnum nr="451"/>
    <gatha type="1"> Caṇako ca kaḷāyo tha,</gatha>
    <gatha type="last">Siddhattho sāsapo bhave.</gatha>
    <hangnum nr="452"/>
    <gatha type="1"> Atha kaṅgu piyaṅgu’tthī, ummā tu atasī bhave;</gatha>
    <gatha type="last">Kiṭṭhañca sassaṃ dhaññañca <note>[viññeyyaṃ (ṭī.)]</note>, vīhi thambakarī <note>[thambhakarī (ka.)]</note> rito.</gatha>
    <hangnum nr="453"/>
    <gatha type="1"> Kaṇḍo tu nāḷa matha so, palālaṃ nitthi nipphalo;</gatha>
    <gatha type="last">Bhusaṃ kaliṅgaro cātha, thuso dhaññattace tha ca.</gatha>
    <hangnum nr="454"/>
    <gatha type="1"> Setaṭṭikā sassarogo,</gatha>
    <gatha type="2">Kaṇo tu kuṇḍako bhave;</gatha>
    <gatha type="last">Khalo ca dhaññakaraṇaṃ, thambo<note>[thambho (ka.)]</note> gumbo tiṇādinaṃ.</gatha>
    <hangnum nr="455"/>
    <gatha type="1"> Ayoggo musalo nitthī, kullo suppa manitthiyaṃ;</gatha>
    <gatha type="last">Atho’ddhanañca culli’tthī, kilañjo tu kaṭo bhave.</gatha>
    <hangnum nr="456"/>
    <gatha type="1"> Kumbhī’tthī piṭharo kuṇḍaṃ, khaḷopyu’kkhali thālyu’khā;</gatha>
    <gatha type="last">Kolambo cātha maṇikaṃ, bhāṇako ca arañjaro.</gatha>
    <hangnum nr="457"/>
    <gatha type="1"> Ghaṭo dvīsu kuṭo nitthī, kumbho kalasa, vārakā;</gatha>
    <gatha type="last">Kaṃso bhuñjanapatto thā, mattaṃ patto ca bhājanaṃ.</gatha>
    <hangnum nr="458"/>
    <gatha type="1"> Aṇḍupakaṃ cumbaṭakaṃ, sarāvo tu ca mallako;</gatha>
    <gatha type="last">Pume kaṭacchudabbi’tthī, kusūlo koṭṭha muccate.</gatha>
    <hangnum nr="459"/>
    <gatha type="1"> Sāko anitthiyaṃ ḍāko, siṅgīveraṃtu addakaṃ;</gatha>
    <gatha type="last">Mahosadhaṃ tu taṃ sukkhaṃ, maricaṃ tu ca kolakaṃ.</gatha>
    <hangnum nr="460"/>
    <gatha type="1"> Sovīraṃ kañjiyaṃ vuttaṃ, āranāḷaṃ thusodakaṃ;</gatha>
    <gatha type="last">Dhaññambilaṃ biḷaṅgo tha, lavaṇaṃ loṇa muccate.</gatha>
    <hangnum nr="461"/>
    <gatha type="1"> Sāmuddaṃ sindhavo nitthī, kāḷaloṇaṃ tu ubbhidaṃ;</gatha>
    <gatha type="last">Biḷakaṃ <note>[biḷāla (ka.)]</note> ceti pañcete, pabhedā lavaṇassa hi.</gatha>
    <hangnum nr="462"/>
    <gatha type="1"> Guḷo ca phāṇitaṃ khaṇḍo, macchaṇḍī sakkharā iti;</gatha>
    <gatha type="last">Ime ucchuvikārā tha, guḷasmiṃ visakaṇṭakaṃ.</gatha>
    <hangnum nr="463"/>
    <gatha type="1"> Lājā  siyā’kkhataṃ cātha, dhānā bhaṭṭhayave bhave;</gatha>
    <gatha type="last">Abaddhasattu mantho ca, pūpā’ pūpā tu piṭṭhako.</gatha>
    <hangnum nr="464"/>
    <gatha type="1"> Bhattakāro sūpakāro, sūdo āḷāriko tathā;</gatha>
    <gatha type="last">Odaniko ca rasako, sūpo tu byañjanaṃ bhave.</gatha>
    <hangnum nr="465"/>
    <gatha type="1"> Odano vā kuraṃ bhattaṃ, bhikkhā cā’nna mathā sanaṃ;</gatha>
    <gatha type="2">Āhāro bhojanaṃ ghāso,</gatha>
    <gatha type="last">Taralaṃ yāgu nāriyaṃ.</gatha>
    <hangnum nr="466"/>
    <gatha type="1"> Khajjaṃ tu bhojja leyyāni, peyyanti catudhā’sanaṃ;</gatha>
    <gatha type="2">Nissāvo ca tathā’cāmo,</gatha>
    <gatha type="last">Ālopo kabaḷo bhave.</gatha>
    <hangnum nr="467"/>
    <gatha type="1">Maṇḍo nitthīrasaggasmiṃ, vighāso bhuttasesake;</gatha>
    <gatha type="last">Vighāsādo ca damako, pipāsā tu ca tassanaṃ.</gatha>
    <hangnum nr="468"/>
    <gatha type="1"> Khuddā jighacchā, maṃsassa, paṭicchādaniyaṃ raso;</gatha>
    <gatha type="last">Udreko ceva uggāro, sohiccaṃ titti tappanaṃ.</gatha>
    <hangnum nr="469"/>
    <gatha type="1"> Kāmaṃ tviṭṭhaṃ nikāmañca, pariyattaṃ yathacchitaṃ;</gatha>
    <gatha type="last">Kayavikkayiko sattha,vāhā’ paṇika vāṇijā.</gatha>
    <hangnum nr="470"/>
    <gatha type="1"> Vikkayiko tu vikketā,</gatha>
    <gatha type="2">Kayiko tu ca kāyiko;</gatha>
    <gatha type="last">Uttamaṇṇo ca dhaniko, dhamaṇṇo tu iṇāyiko.</gatha>
    <hangnum nr="471"/>
    <gatha type="1"> Uddhāro tu iṇaṃ vuttaṃ, mūlaṃ tu pābhataṃ bhave;</gatha>
    <gatha type="last">Saccāpanaṃ saccaṃkāro, vikkeyyaṃ paṇiyyaṃ tisu.</gatha>
    <hangnum nr="472"/>
    <gatha type="1"> Paṭidānaṃ parivatto, nyāso tū’panidhī rito;</gatha>
    <hangnum nr="473"/>
    <gatha type="1">Aṭṭhārasantā saṅkhyeyye, saṅkhyā ekādayo tisu;</gatha>
    <gatha type="2">Saṅkhyāne tu ca saṅkhyeyye, ekatte vīsatādayo;</gatha>
    <gatha type="last">Vaggabhede bahuttepi, tā ānavuti nāriyaṃ.</gatha>
    <hangnum nr="474"/>
    <gatha type="1"> Sataṃ sahassaṃ niyutaṃ <note>[nahutaṃ-nayutaṃ (katthaci)]</note>, lakkhaṃ koṭi pakoṭiyo;</gatha>
    <gatha type="last">Koṭipakoṭi nahutaṃ, tathā ninnahutampi ca.</gatha>
    <hangnum nr="475"/>
    <gatha type="1"> Akkhobhanītthiyaṃ <note>[akkhobhiṇī (ka.)]</note> bindu, abbudañca nirabbudaṃ;</gatha>
    <gatha type="last">Ahahaṃ ababaṃ cevā, ṭaṭaṃ sogandhi kuppalaṃ.</gatha>
    <hangnum nr="476"/>
    <gatha type="1"> Kumudaṃ puṇḍarīkañca, padumaṃ kathānampi ca;</gatha>
    <gatha type="last">Mahākathānā’saṅkhyeyyā, ni’ccetāsu satādi ca.</gatha>
    <hangnum nr="477"/>
    <gatha type="1"> Koṭyādikaṃ dasaguṇaṃ, satalakkhaguṇaṃ kamā;</gatha>
    <gatha type="2">Catuttho’ḍḍhena aḍḍhuḍḍho,</gatha>
    <gatha type="last">Tatiyo ḍḍhatiyo tathā.</gatha>
    <hangnum nr="478"/>
    <gatha type="1"> Aḍḍhateyyo diyaḍḍho tu,</gatha>
    <gatha type="2">Divaḍḍho dutiyo bhave;</gatha>
    <gatha type="last">Tulā, pattha, ṅguli, vasā, tidhā māna matho siyā.</gatha>
    <hangnum nr="479"/>
    <gatha type="1"> Cattāro vihayo guñjā,</gatha>
    <gatha type="2">Dve guñjā māsako bhave;</gatha>
    <gatha type="last">Dve akkhā māsakā pañca, kkhānaṃ dharaṇamaṭṭhakaṃ.</gatha>
    <hangnum nr="480"/>
    <gatha type="1">Suvaṇṇo pañcadharaṇaṃ, nikkhaṃ tvanitthi pañca te;</gatha>
    <gatha type="last">Pādo bhāge catutthe tha, dharaṇāni palaṃ dasa.</gatha>
    <hangnum nr="481"/>
    <gatha type="1">Tulā palasataṃ cātha, bhāro vīsati tā tulā;</gatha>
    <gatha type="last">Atho kahāpaṇo nitthī, kathyate karisāpaṇo.</gatha>
    <hangnum nr="482"/>
    <gatha type="1">Kuḍuvo pasato eko,</gatha>
    <gatha type="2">Pattho te caturo siyuṃ;</gatha>
    <gatha type="last">Āḷhako caturo patthā, doṇaṃ vācaturā’ḷhakaṃ.</gatha>
    <hangnum nr="483"/>
    <gatha type="1">Mānikā caturo doṇā, khārītthī catumānikā;</gatha>
    <gatha type="2">Khāriyo vīsa vāho tha,</gatha>
    <gatha type="last">Siyā kumbho dasambaṇaṃ.</gatha>
    <hangnum nr="484"/>
    <gatha type="1"> Āḷhako nitthiyaṃ tumbho, patthotu nāḷi nāriyaṃ;</gatha>
    <gatha type="2">Vāho tu sakaṭo cekā,</gatha>
    <gatha type="last">Dasa doṇā tu ambaṇaṃ.</gatha>
    <hangnum nr="485"/>
    <gatha type="1"> Paṭivīso ca koṭṭhāso,</gatha>
    <gatha type="2">Aṃso bhāgo dhanaṃ tu so;</gatha>
    <gatha type="last">Dabbaṃ vittaṃ sāpateyyaṃ, vasva’ttho vibhavo bhave.</gatha>
    <hangnum nr="486"/>
    <gatha type="1">Koso  hiraññañca katā, kataṃ kañcana, rūpiyaṃ;</gatha>
    <gatha type="last">Kuppaṃ tadaññaṃ tambādi, rūpiyaṃ dvaya māhataṃ.</gatha>
    <hangnum nr="487"/>
    <gatha type="1"> Suvaṇṇaṃ kanakaṃ jāta, rūpaṃ soṇṇañca kañcanaṃ;</gatha>
    <gatha type="last">Satthuvaṇṇo harī kambu, cāru hemañca hāṭakaṃ.</gatha>
    <hangnum nr="488"/>
    <gatha type="1"> Tapaniyaṃ hiraññaṃ ta, bbhedā cāmīkarampi ca;</gatha>
    <gatha type="last">Sātakumbhaṃ tathā jambu, nadaṃ siṅgī ca nāriyaṃ.</gatha>
    <hangnum nr="489"/>
    <gatha type="1"> Rūpiyaṃ rajataṃ sajjhu, rūpī sajjhaṃ atho vasu;</gatha>
    <gatha type="last">Ratanañca maṇi dvīsu, puppharāgādī tabbhidā.</gatha>
    <hangnum nr="490"/>
    <gatha type="1"> Suvaṇṇaṃ rajataṃ muttā, maṇi veḷuriyāni ca;</gatha>
    <gatha type="last">Vajirañca pavāḷanti, sattā’hu ratanāni’ me.</gatha>
    <hangnum nr="491"/>
    <gatha type="1"> Lohitaṅko ca paduma, rāgo rattamaṇi pyatha;</gatha>
    <gatha type="last">Vaṃsavaṇṇo veḷuriyaṃ, pavāḷaṃ vā ca viddumo.</gatha>
    <hangnum nr="492"/>
    <gatha type="1"> Masāragallaṃ kabaramaṇi, atha muttā ca muttikaṃ;</gatha>
    <gatha type="last">Rīti <note>[rīrī (ṭī.)]</note> tthī ārakūṭo vā, amalaṃ tva’bbhakaṃ bhave.</gatha>
    <hangnum nr="493"/>
    <gatha type="1"> Loho nitthī ayo kāḷā,</gatha>
    <gatha type="2">Yasañca pārado raso;</gatha>
    <gatha type="last">Kāḷatipu tu sīsañca, haritālaṃ tu pītanaṃ.</gatha>
    <hangnum nr="494"/>
    <gatha type="1"> Cinapiṭṭhañca sindūraṃ, atha tūlo tathā picu;</gatha>
    <gatha type="last">Khuddajaṃ tu madhu khuddaṃ, madhucchiṭṭhaṃ tu sitthakaṃ.</gatha>
    <hangnum nr="495"/>
    <gatha type="1"> Gopālo gopa gosaṅkhyā,</gatha>
    <gatha type="2">Gomā tu gomiko pyatha;</gatha>
    <gatha type="last">Usabho balībaddho <note>[balibadda (ka.)]</note> ca, goṇo govasabho vuso.</gatha>
    <hangnum nr="496"/>
    <gatha type="1"> Vuddho jaraggavo so tha, dammo vacchataro samā;</gatha>
    <gatha type="last">Dhuravāhī tu dhorayho, govindo dhikato gavaṃ.</gatha>
    <hangnum nr="497"/>
    <gatha type="1">Vaho ca khandhadeso tha, kakudho <note>[kakudo (ka.)]</note> kaku vuccate;</gatha>
    <gatha type="last">Atho visāṇaṃ siṅgañca, rattagāvī tu rohiṇī.</gatha>
    <hangnum nr="498"/>
    <gatha type="1"> Gāvī ca siṅginī go ca, vañjhā tu kathyate vasā;</gatha>
    <gatha type="last">Navappasūtikā dhenu, vacchakāmā tu vacchalā.</gatha>
    <hangnum nr="499"/>
    <gatha type="1"> Gaggarī  manthanītthī dve, sandānaṃ dāmamuccate;</gatha>
    <gatha type="last">Gomiḷho gomayo nitthī, atho sappi ghataṃ bhave.</gatha>
    <hangnum nr="500"/>
    <gatha type="1"> Navuddhaṭaṃ tu nonītaṃ, damimaṇḍaṃ tu matthu ca,</gatha>
    <gatha type="last">Khīraṃ duddhaṃ payo thaññaṃ, takkaṃ tu mathitaṃ pyatha.</gatha>
    <hangnum nr="501"/>
    <gatha type="1"> Khīraṃ dadhi ghataṃ takkaṃ, nonītaṃ pañca gorasā;</gatha>
    <gatha type="last">Urabbho meṇḍa mesā ca, uraṇo avi eḷako.</gatha>
    <hangnum nr="502"/>
    <gatha type="1"> Vasso tvajo chagalako,</gatha>
    <gatha type="2">Oṭṭho tu karabho bhave;</gatha>
    <gatha type="last">Gadrabho tu kharo vutto, uraṇī tu ajī ajā.</gatha>
    <centered>Iti vessavaggo.</centered>
    <hangnum nr="503"/>
    <gatha type="1"> Suddo’ntavaṇṇo vasalo, saṃkiṇṇā māgadhādayo;</gatha>
    <gatha type="last">Māgadho suddakhattājo, uggo suddāya khattajo.</gatha>
    <hangnum nr="504"/>
    <gatha type="1"> Dvijākhattiyajo sūto, kārutu sippikopume;</gatha>
    <gatha type="last">Saṅghātotu sajātīnaṃ, tesaṃ seṇī dvisuccate.</gatha>
    <hangnum nr="505"/>
    <gatha type="1"> Tacchako tantavāyo ca, rajako ca nahāpito;</gatha>
    <gatha type="last">Pañcamo cammakāroti, kāravo pañcime siyuṃ.</gatha>
    <hangnum nr="506"/>
    <gatha type="1"> Tacchako vaḍḍhakī mato, palagaṇḍo thapatyapi;</gatha>
    <gatha type="last">Rathakāro tha suvaṇṇa, kāro nāḷindhamo bhave.</gatha>
    <hangnum nr="507"/>
    <gatha type="1"> Tantavāyo pesakāro,</gatha>
    <gatha type="2">Mālākāro tu māliko;</gatha>
    <gatha type="3">Kumbhakāro kulālo tha,</gatha>
    <gatha type="last">Tunnavāyo ca sūciko.</gatha>
    <hangnum nr="508"/>
    <gatha type="1"> Cammakāro rathakāro, kappako tu nahāpito;</gatha>
    <gatha type="last">Raṅgājīvo cittakāro, pukkuso pupphachaḍḍako.</gatha>
    <hangnum nr="509"/>
    <gatha type="1"> Veno vilīvakāro ca, naḷakāro samā tayo;</gatha>
    <gatha type="2">Cundakāro bhamakāro,</gatha>
    <gatha type="last">Kammāro lohakārako.</gatha>
    <hangnum nr="510"/>
    <gatha type="1"> Ninnejako ca rajako, nettiko udahārako;</gatha>
    <gatha type="last">Vīṇāvādī veṇiko tha, usukāro’ suvaḍḍhakī.</gatha>
    <hangnum nr="511"/>
    <gatha type="1"> Veṇudhamo  veṇaviko,</gatha>
    <gatha type="2">Pāṇivādo tu pāṇigho <note>[pāṇiyo (katthaci)]</note>;</gatha>
    <gatha type="last">Pūpiyo pūpapaṇiyo, soṇḍiko majjavikkayī.</gatha>
    <hangnum nr="512"/>
    <gatha type="1"> Māyā tu sambarī māyā, kāro tu indajāliko;</gatha>
    <hangnum nr="513"/>
    <gatha type="1"> Orabbhikā sūkarikā, māgavikā te ca sākuṇikā;</gatha>
    <gatha type="last">Hantvā jīvante’ḷaka, sūkara, miga, pakkhino kamato.</gatha>
    <hangnum nr="514"/>
    <gatha type="1"> Vāguriko jāliko tha,</gatha>
    <gatha type="2">Bhāravāho tu bhāriko;</gatha>
    <gatha type="3">Vetaniko tu bhatako, kammakaro tha kiṃ karo;</gatha>
    <gatha type="last">Dāso ca ceṭako pesso, bhacco ca paricāriko.</gatha>
    <hangnum nr="515"/>
    <gatha type="1"> Antojāto dhanakkīto, dāsabyo’pagato sayaṃ;</gatha>
    <gatha type="last">Dāsā karamarānīto, ccevaṃ te catudhā siyuṃ.</gatha>
    <hangnum nr="516"/>
    <gatha type="1"> Adāso tu bhujisso tha,</gatha>
    <gatha type="2">Nīco jammo nihīnako;</gatha>
    <gatha type="3">Nikkosajjo akilāsu,</gatha>
    <gatha type="last">Mando tu alaso pyatha.</gatha>
    <hangnum nr="517"/>
    <gatha type="1"> Sapāko ceva caṇḍālo, mātaṅgo sapaco bhave;</gatha>
    <gatha type="last">Tabbhedā milakkhajātī, kirāta, savarādayo.</gatha>
    <hangnum nr="518"/>
    <gatha type="1"> Nesādo luddako byādho,</gatha>
    <gatha type="2">Migavo tu migabyadho;</gatha>
    <gatha type="last">Sārameyyo ca sunakho, suno soṇo ca kukkuro.</gatha>
    <hangnum nr="519"/>
    <gatha type="1"> Svāno suvāno sāḷūro,</gatha>
    <gatha type="2">Sūno sāno ca sā pume;</gatha>
    <gatha type="last">Ummattādita māpanno, aḷakkoti suno mato.</gatha>
    <hangnum nr="520"/>
    <gatha type="1"> Sābandhanaṃ tu gaddūlo, dīpako tu ca cetako;</gatha>
    <gatha type="last">Bandhanaṃ gaṇṭhi pāso tha, vāgurā <note>[vākarā (sī. ṭī.)]</note> migabandhanī.</gatha>
    <hangnum nr="521"/>
    <gatha type="1"> Thiyaṃ kuveṇī kumīnaṃ, ānayo jāla muccate;</gatha>
    <gatha type="last">Āghātanaṃ vadhaṭṭhānaṃ, sūnā tu adhikoṭṭanaṃ.</gatha>
    <hangnum nr="522"/>
    <gatha type="1"> Takkaro  mosako coro,</gatha>
    <gatha type="2">Thene’kāgāriko samā;</gatha>
    <gatha type="3">Theyyañca corikā moso,</gatha>
    <gatha type="last">Vemo vāyanadaṇḍako.</gatha>
    <hangnum nr="523"/>
    <gatha type="1"> Suttaṃ tantu pume tantaṃ, potthaṃ lepyādikammani;</gatha>
    <gatha type="last">Pañcālikā potthalikā, vatthadantādinimmitā.</gatha>
    <hangnum nr="524"/>
    <gatha type="1"> Ugghāṭanaṃ ghaṭīyantaṃ, kūpambubbāhanaṃ bhave;</gatha>
    <gatha type="last">Mañjūsā peḷā piṭako, tvitthiyaṃ pacchi peṭako.</gatha>
    <hangnum nr="525"/>
    <gatha type="1"> Byābhaṅgī tvitthiyaṃ kājo, sikkā tvatrā’valambanaṃ;</gatha>
    <gatha type="last">Upāhano vā pādu’tthī, tabbhedā pādukā pyatha.</gatha>
    <hangnum nr="526"/>
    <gatha type="1"> Varattā vaddhikā naddhi, bhastā cammapasibbakaṃ;</gatha>
    <gatha type="2">Soṇṇādyāvattanī mūsā,</gatha>
    <gatha type="last">Tha kūṭaṃ vā ayoghano.</gatha>
    <hangnum nr="527"/>
    <gatha type="1">Kammārabhaṇḍā saṇḍāso, muṭṭhyā’dhikaraṇītthīyaṃ;</gatha>
    <gatha type="last">Tabbhastā gaggarī nārī, sattaṃ tu pipphalaṃ bhave.</gatha>
    <hangnum nr="528"/>
    <gatha type="1"> Sāṇo tu nikaso vutto,</gatha>
    <gatha type="2">Ārā tu sūcivijjhanaṃ;</gatha>
    <gatha type="last">Kharo ca kakaco nitthī, sippaṃ kammaṃ kalādikaṃ.</gatha>
    <hangnum nr="529"/>
    <gatha type="1"> Paṭimā paṭibimbañca, bimbo paṭinidhīrito;</gatha>
    <gatha type="last">Tīsu samo paṭibhāgo, sannikāso sarikkhako.</gatha>
    <hangnum nr="530"/>
    <gatha type="1"> Samāno sadiso tulyo,</gatha>
    <gatha type="2">Saṅkāso sannibho nibho;</gatha>
    <gatha type="last">Opamma mupamānaṃ cu, pamā bhati tu nāriyaṃ.</gatha>
    <hangnum nr="531"/>
    <gatha type="1"> Nibbeso vetanaṃ mūlyaṃ, jūtaṃ tvanitthi ketavaṃ;</gatha>
    <gatha type="last">Dhutto’kkhadhutto kitavo, jūtakāra, kkhadevino.</gatha>
    <hangnum nr="532"/>
    <gatha type="1"> Pāṭibhogotu paṭibhū, akkho tu pāsako bhave;</gatha>
    <gatha type="last">Pumevā’ ṭṭhapadaṃ<note>[aṭṭhāpadaṃ (ṭī. sī.)]</note> sāri, phalake tha paṇo, bbhuto.</gatha>
    <hangnum nr="533"/>
    <gatha type="1">Kiṇṇaṃ tu madirābīje, madhu madhvāsave mataṃ;</gatha>
    <gatha type="last">Madirā vāruṇī majjaṃ, surā bhavo tu merayaṃ.</gatha>
    <hangnum nr="534"/>
    <gatha type="1"> Sarako casako nitthī, āpānaṃ pānamaṇḍalaṃ;</gatha>
    <hangnum nr="535"/>
    <gatha type="1"> Ye’tra bhūrippayogattā, yogikekasmi mīritā;</gatha>
    <gatha type="last">Liṅgantarepi te ñeyyā, taddhammattā’ññavuttiyanti.</gatha>
    <centered>Iti suddavaggo.</centered>
    <centered>Catubbaṇṇavaggo niṭṭhito.</centered>
    <title>5. Araññavagga</title>
    <hangnum nr="536"/>
    <gatha type="1"> Araññaṃ kānanaṃ dāyo, gahanaṃ vipinaṃ vanaṃ;</gatha>
    <gatha type="last">Aṭavī’tthī mahāraññaṃ, tva, raññānītthiyaṃ bhave.</gatha>
    <hangnum nr="537"/>
    <gatha type="1"> Nagarā nātidūrasmiṃ, santehi yo bhiropito;</gatha>
    <gatha type="last">Tarusaṇḍo sa ārāmo, tatho pavana muccate.</gatha>
    <hangnum nr="538"/>
    <gatha type="1"> Sabbasādhāraṇā’raññaṃ, rañña muyyāna muccate;</gatha>
    <gatha type="last">Ñeyyaṃ tadeva pamada, vana mantepurocitaṃ.</gatha>
    <hangnum nr="539"/>
    <gatha type="1"> Panti vīthyā’vali seṇī, pāḷi lekhā tu rāji ca;</gatha>
    <gatha type="last">Pādapo viṭapī rukkho, ago sālo mahīruho.</gatha>
    <hangnum nr="540"/>
    <gatha type="1"> Dumo taru kujo sākhī, gaccho tu khuddapādapo;</gatha>
    <gatha type="last">Phalanti ye vinā pupphaṃ, te vuccanti vanappatī.</gatha>
    <hangnum nr="541"/>
    <gatha type="1"> Phalapākāvasāne yo,</gatha>
    <gatha type="2">Maratyo sadhi sā bhave;</gatha>
    <gatha type="last">Tīsu vañcyā’phalā cātha, phalino phalavā phalī.</gatha>
    <hangnum nr="542"/>
    <gatha type="1"> Samphullito tu vikaco, phullo vikasito tisu;</gatha>
    <gatha type="last">Siro’ggaṃ sikharo nitthī, sākhā tu kathitā latā.</gatha>
    <hangnum nr="543"/>
    <gatha type="1"> Dalaṃ palāsaṃ chadanaṃ, paṇṇaṃ pattaṃ chado pyatha;</gatha>
    <gatha type="last">Pallavo vā kisalayaṃ, navubbhinne tu aṅkuro.</gatha>
    <hangnum nr="544"/>
    <gatha type="1"> Makulaṃ vā kuṭumalo, khārako tu ca jālakaṃ;</gatha>
    <gatha type="last">Kalikā korako nitthī, vaṇṭaṃ pupphādibandhanaṃ.</gatha>
    <hangnum nr="545"/>
    <gatha type="1"> Pasavo  kusumaṃ pupphaṃ, parāgo pupphajo rajo;</gatha>
    <gatha type="last">Makarando madhu mataṃ, thavako tu ca gocchako.</gatha>
    <hangnum nr="546"/>
    <gatha type="1"> Phale tvā’me salāṭu’tto,</gatha>
    <gatha type="2">Phalaṃ tu pakka muccate;</gatha>
    <gatha type="last">Campaka’mbādikusuma, phalanāmaṃ napuṃsake.</gatha>
    <hangnum nr="547"/>
    <gatha type="1">Mallikādī tu kusume, saliṅgā vīhayo phale;</gatha>
    <gatha type="last">Jambū’tthī jambavaṃ jambū, viṭapo viṭabhī’tthiyaṃ.</gatha>
    <hangnum nr="548"/>
    <gatha type="1"> Mūla mārabbha sākhanto, khandho bhāgo tarussa tha;</gatha>
    <gatha type="last">Koṭaro nitthiyaṃ rukkha, cchidde kaṭṭhaṃ tu dāru ca.</gatha>
    <hangnum nr="549"/>
    <gatha type="1"> Bundo mūlañca pādo tha, saṅku’tto khāṇunitthiyaṃ;</gatha>
    <gatha type="last">Karahāṭaṃ tu kando tha, kaḷīro matthako bhave.</gatha>
    <hangnum nr="550"/>
    <gatha type="1"> Vallarī mañjarī nārī, vallī tu kathitā latā;</gatha>
    <gatha type="last">Thambho gumbo ca akkhandhe, latā virū patāninī.</gatha>
    <hangnum nr="551"/>
    <gatha type="1"> Assattho bodhi ca dvīsu, nigrodho tu vaṭo bhave;</gatha>
    <gatha type="last">Kabiṭṭho ca kapittho ca, yaññaṅgo tu udumbaro.</gatha>
    <hangnum nr="552"/>
    <gatha type="1"> Koviḷāro yugapatto, uddālo vātaghātako;</gatha>
    <gatha type="last">Rājarukkho katamālī, ndīvaro byādhighātako.</gatha>
    <hangnum nr="553"/>
    <gatha type="1"> Dantasaṭho ca jambhīro, varaṇo tu kareri ca;</gatha>
    <gatha type="last">Kiṃ suko pālibhaddotha, vañjulo tu ca vetaso.</gatha>
    <hangnum nr="554"/>
    <gatha type="1"> Ambāṭakopītanako, madhuko tu madhuddumo;</gatha>
    <gatha type="last">Atho guḷaphalo pīlu, sobhañjano ca siggu ca.</gatha>
    <hangnum nr="555"/>
    <gatha type="1"> Sattapaṇṇi chattapaṇṇo, tiniso tva timuttako;</gatha>
    <gatha type="2">Kiṃ suko tu palāso tha,</gatha>
    <gatha type="last">Ariṭṭho phenilo bhave.</gatha>
    <hangnum nr="556"/>
    <gatha type="1"> Mālūra beluvābillo, punnāgo tu ca kesaro;</gatha>
    <gatha type="last">Sālavo tu ca loddo tha, piyālo sannakaddu ca.</gatha>
    <hangnum nr="557"/>
    <gatha type="1"> Likocako tathā’ṅkolo,</gatha>
    <gatha type="2">Atha guggulu kosiko;</gatha>
    <gatha type="3">Ambo cūto saho tveso,</gatha>
    <gatha type="last">Sahakāro sugandhavā.</gatha>
    <hangnum nr="558"/>
    <gatha type="1"> Puṇḍarīko  ca setambo, selu tu bahuvārako;</gatha>
    <gatha type="last">Sepaṇṇī kāsmirī cātha, kolī ca badarītthiyaṃ.</gatha>
    <hangnum nr="559"/>
    <gatha type="1"> Kolaṃ cānitthī badaro, pilakkho pippalī’tthiyaṃ;</gatha>
    <gatha type="last">Pāṭalī kaṇhavantā ca, sādukaṇṭo vikaṅkato.</gatha>
    <hangnum nr="560"/>
    <gatha type="1"> Tinduko kāḷakkhandho ca, timbarūsaka timbarū;</gatha>
    <gatha type="last">Erāvato tu nāraṅgo, kulako kākatinduko.</gatha>
    <hangnum nr="561">.</hangnum>
    <gatha type="1"> Kadambo piyako nīpo, bhallī bhallātako tisu;</gatha>
    <gatha type="last">Jhāvuko piculo cātha, tilako khurako bhave.</gatha>
    <hangnum nr="562"/>
    <gatha type="1"> Ciñcā ca tintiṇī cātha, gaddabhaṇḍo kapītano;</gatha>
    <gatha type="2">Sālo’ssakaṇṇo sajjo tha,</gatha>
    <gatha type="last">Ajjuno kakudho bhave.</gatha>
    <hangnum nr="563"/>
    <gatha type="1"> Niculo mucalindo ca, nīpo tha piyako tathā;</gatha>
    <gatha type="2">Asano pītasālo tha,</gatha>
    <gatha type="last">Golīso jhāṭalo bhave.</gatha>
    <hangnum nr="564"/>
    <gatha type="1"> Khīrikā rājāyatanaṃ, kumbhī kumudikā bhave;</gatha>
    <gatha type="last">Yūpo <note>[pūgo (ka.)]</note> tu kamuko cātha, paṭṭi lākhāpasādano.</gatha>
    <hangnum nr="565"/>
    <gatha type="1"> Iṅgudī tāpasataru, bhujapatto tu ābhujī;</gatha>
    <gatha type="last">Picchilā simbalī dvīsu, rocano koṭasimbalī.</gatha>
    <hangnum nr="566"/>
    <gatha type="1"> Pakiriyo pūtiko tha, rohī rohitako bhave;</gatha>
    <gatha type="last">Eraṇḍo tu ca āmaṇḍo, atha sattuphalā samī.</gatha>
    <hangnum nr="567"/>
    <gatha type="1"> Nattamālo karañjo tha, khadiro dantadhāvano;</gatha>
    <gatha type="last">Somavakko tu kadaro, sallotu madano bhave.</gatha>
    <hangnum nr="568"/>
    <gatha type="1"> Athāpi indasālo ca, sallakī khārako siyā;</gatha>
    <gatha type="last">Devadāru bhaddadāru, campeyyo tu ca campako.</gatha>
    <hangnum nr="569"/>
    <gatha type="1"> Panaso kaṇṭakiphalo, abhayā tu harītakī;</gatha>
    <gatha type="last">Akkho vibhītako tīsu, amatā’malakī tisu.</gatha>
    <hangnum nr="570"/>
    <gatha type="1"> Labujo likuco cātha, kaṇikāro dumuppalo;</gatha>
    <gatha type="last">Nimbo’riṭṭho pucimando, karako tu ca dāḷimo.</gatha>
    <hangnum nr="571"/>
    <gatha type="1"> Saralo  pūtikaṭṭhañca, kapilā tu ca siṃsapā;</gatha>
    <gatha type="last">Sāmā piyaṅgu kaṅgupi, sirīso tu ca bhaṇḍilo.</gatha>
    <hangnum nr="572"/>
    <gatha type="1"> Soṇako dīghavanto ca,</gatha>
    <gatha type="2">Vakulo tu ca kesaro;</gatha>
    <gatha type="last">Kākodumbarikā pheggu, nāgo tu nāgamālikā.</gatha>
    <hangnum nr="573"/>
    <gatha type="1"> Asoko vañjulo cātha, takkārī vejayantikā;</gatha>
    <gatha type="last">Tāpiñcho ca tamālo tha, kuṭajo girimallikā.</gatha>
    <hangnum nr="574"/>
    <gatha type="1">Indayavo phale tassā, ggimantho kaṇikā bhave;</gatha>
    <gatha type="last">Niguṇṭhi’tthī sinduvāro, tiṇasuññaṃ <note>[tiṇasūlaṃ (ṭī.)]</note> tu mallikā.</gatha>
    <hangnum nr="575"/>
    <gatha type="1"> Sephālikā nīlikā tha, apphoṭā vanamallikā;</gatha>
    <gatha type="last">Bandhuko jayasumanaṃ, bhaṇḍiko bandhujīvako.</gatha>
    <hangnum nr="576"/>
    <gatha type="1"> Sumanā jātisumanā, mālatī jāti vassikī;</gatha>
    <gatha type="last">Yūthikā māgadhī cātha, sattalā navamallikā.</gatha>
    <hangnum nr="577"/>
    <gatha type="1"> Vāsantī,tthī atimutto, karavīro’ssamārako;</gatha>
    <gatha type="last">Mātuluṅgo bījapūro, ummatto tu ca mātulo.</gatha>
    <hangnum nr="578"/>
    <gatha type="1"> Karamando suseno ca, kundaṃ tu māghya muccate;</gatha>
    <gatha type="2">Devatāso <note>[devatāḍo (sī. amarakosa)]</note> tu jīmūto,</gatha>
    <gatha type="last">Thā’milāto mahāsahā.</gatha>
    <hangnum nr="579"/>
    <gatha type="1"> Atho sereyyako dāsī,</gatha>
    <gatha type="2">Kiṃ kirāto kuraṇṭako;</gatha>
    <gatha type="last">Ajjuko sitapaṇṇāso, samīraṇo phaṇijjako.</gatha>
    <hangnum nr="580"/>
    <gatha type="1"> Japā tu jayasumanaṃ, karīro kakaco bhave;</gatha>
    <gatha type="last">Rukkhādanī ca vandākā, cittako tva’ggisaññito.</gatha>
    <hangnum nr="581"/>
    <gatha type="1"> Akko vikīraṇo tasmiṃ,</gatha>
    <gatha type="2">Tva’ ḷakko setapupphake;</gatha>
    <gatha type="last">Pūtilatā gaḷocī ca, mubbā madhurasā pyatha.</gatha>
    <hangnum nr="582"/>
    <gatha type="1"> Kapikacchu duphasso tha, mañjiṭṭhā vikasā bhave;</gatha>
    <gatha type="last">Ambaṭṭhā ca tathā pāṭhā, kaṭukā kaṭurohiṇī.</gatha>
    <hangnum nr="583"/>
    <gatha type="1"> Apāmaggo  sekhariko, pippalī māgadhī matā;</gatha>
    <gatha type="last">Gokaṇṭako ca siṅghāṭo, kolavallī’bhapippalī.</gatha>
    <hangnum nr="584"/>
    <gatha type="1"> Golomī tu vacā cātha, girikaṇya’parājitā;</gatha>
    <gatha type="last">Sīhapucchī pañhipaṇṇī, sālapaṇṇī tu ca’tthirā; (Cathirā).</gatha>
    <hangnum nr="585"/>
    <gatha type="1"> Nididdhikā tu byagghī ca, atha nīlī ca nīlinī;</gatha>
    <gatha type="last">Jiñjuko <note>[jiñjukā (ka.)]</note> ceva guñjā tha, satamūlī satāvarī.</gatha>
    <hangnum nr="586"/>
    <gatha type="1"> Mahosadhaṃ tva’tivisā, bākucī somavallikā;</gatha>
    <gatha type="last">Dābbī dāruhaliddā tha, biḷaṅgaṃ citrataṇḍulā.</gatha>
    <hangnum nr="587"/>
    <gatha type="1"> Nuhī ceva mahānāmo, muddikā tu madhurasā;</gatha>
    <gatha type="last">Athāpi madhukaṃ yaṭṭhi, madhukāmadhuyaṭṭhikā <note>[madhulaṭṭhikā (sī. ṭī.)]</note>.</gatha>
    <hangnum nr="588"/>
    <gatha type="1"> Vātiṅgaṇo ca bhaṇḍākī, vāttākī brahatī pyatha;</gatha>
    <gatha type="last">Nāgabalā ceva jhasā, lāṅgalī tu ca sāradī.</gatha>
    <hangnum nr="589"/>
    <gatha type="1"> Rambhā ca kadalī moco, kappāsī badarā bhave;</gatha>
    <gatha type="last">Nāgalatā tu tambūlī, aggijālā tu dhātakī.</gatha>
    <hangnum nr="590"/>
    <gatha type="1"> Tivutā tipuṭā cātha, sāmā kāḷā ca kathyate;</gatha>
    <gatha type="last">Atho siṅgī ca usabho, reṇukā kapiḷā bhave.</gatha>
    <hangnum nr="591"/>
    <gatha type="1"> Hiriverañca vālañca, rattaphalā tu bimbikā;</gatha>
    <gatha type="last">Seleyya’ masmapupphañca, elā tu bahulā bhave.</gatha>
    <hangnum nr="592"/>
    <gatha type="1"> Kuṭṭhañca byādhi kathito, vāneyyaṃ tu kuṭannaṭaṃ;</gatha>
    <gatha type="last">Osadhi jātimattamhi, osadhaṃ sabba’ majātiyaṃ.</gatha>
    <hangnum nr="593"/>
    <gatha type="1"> Mūlaṃ pattaṃ kaḷīra’ggaṃ, kandaṃ miñjā phalaṃ tathā;</gatha>
    <gatha type="last">Taco pupphañca chattanti, sākaṃ dasavidhaṃ mataṃ.</gatha>
    <hangnum nr="594"/>
    <gatha type="1"> Papunnāṭo eḷagalo,</gatha>
    <gatha type="2">Taṇḍuleyyo’ppamāriso;</gatha>
    <gatha type="last">Jīvanti jīvanī cātha, madhurako ca jīvako.</gatha>
    <hangnum nr="595"/>
    <gatha type="1"> Mahākando ca lasuṇaṃ, palaṇḍu tu sukandako;</gatha>
    <gatha type="last">Paṭolo tittako cātha, bhiṅgarājo ca makkavo.</gatha>
    <hangnum nr="596"/>
    <gatha type="1"> Punannavā  sothaghātī, vitunnaṃ sunisaṇṇakaṃ;</gatha>
    <gatha type="last">Kāravello tu susavī, tumbyā’lābu ca lābu sā.</gatha>
    <hangnum nr="597"/>
    <gatha type="1"> Eḷālukañca kakkārī, kumbhaṇḍo tu ca vallibho;</gatha>
    <gatha type="last">Indavāruṇī visālā, vatthukaṃ vatthuleyyako.</gatha>
    <hangnum nr="598"/>
    <gatha type="1"> Mūlako nitthiyaṃ cuccu, tambako ca kalambako;</gatha>
    <gatha type="last">Sākabhedā kāsamadda, jhajjharī phaggavā’dayo.</gatha>
    <hangnum nr="599"/>
    <gatha type="1"> Saddalo ceva dubbā ca, golomī sā sitā bhave;</gatha>
    <gatha type="last">Gundā ca bhaddamuttañca, rasālo tu’cchu veḷu tu.</gatha>
    <hangnum nr="600"/>
    <gatha type="1"> Tacasāro veṇu vaṃso, pabbaṃ tu phalu gaṇṭhiso;</gatha>
    <gatha type="last">Kīcakā te siyuṃ veṇū, ye nadantyā’niladdhutā.</gatha>
    <hangnum nr="601"/>
    <gatha type="1"> Naḷo ca dhamano poṭa, galo tu kāsa mitthi na;</gatha>
    <gatha type="last">Tejano tu saro, mūlaṃ, tū’ sīraṃ bīraṇassa hi.</gatha>
    <hangnum nr="602"/>
    <gatha type="1"> Kuso varahisaṃ dabbo, bhūtiṇakaṃ tu bhūtiṇaṃ;</gatha>
    <gatha type="2">Ghāso tu yavaso cātha,</gatha>
    <gatha type="last">Pūgo tu kamuko bhave.</gatha>
    <hangnum nr="603"/>
    <gatha type="1"> Tālo vibhedikā cātha, khajjurī sindi vuccati;</gatha>
    <hangnum nr="604"/>
    <gatha type="1"> Hintāla, tāla, khajjūrī, nālikerā tatheva ca;</gatha>
    <gatha type="last">Tālī ca ketakī nārī, pūgo ca tiṇapādapāti.</gatha>
    <centered>Iti araññavaggo.</centered>
    <title>6. Araññādivagga</title>
    <hangnum nr="605"/>
    <gatha type="1"> Pabbato giri selo’ddi, nagā’cala, siluccayā;</gatha>
    <gatha type="last">Sikharī bhūdharotha bbha, pāsāṇā’smo’palo silā.</gatha>
    <hangnum nr="606"/>
    <gatha type="1"> Gijjhakūṭo ca vebhāro, vepullo’sigilī nagā;</gatha>
    <gatha type="2">Viñjho paṇḍava vaṅkādī, pubbaselo tu co’dayo;</gatha>
    <gatha type="last">Mandaro paraselo’ttho, himavā tu himācalo.</gatha>
    <hangnum nr="607"/>
    <gatha type="1"> Gandhamādana kelāsa, cittakūṭa sudassanā;</gatha>
    <gatha type="last">Kālakūṭo tikūṭā’ssa, pattho tu sānu nitthiyaṃ.</gatha>
    <hangnum nr="608"/>
    <gatha type="1"> Kūṭo  vā sikharaṃ siṅgaṃ, papāto tu taṭo bhave;</gatha>
    <gatha type="last">Nitambo kaṭako nitthī, nijjharo pasavo’mbuno.</gatha>
    <hangnum nr="609"/>
    <gatha type="1"> Darī’tthī kandaro dvīsu, leṇaṃ tu gabbharaṃ guhā;</gatha>
    <gatha type="last">Silāpokkharaṇī soṇḍī, kuñjaṃ nikuñja mitthi na.</gatha>
    <hangnum nr="610"/>
    <gatha type="1"> Uddha madhiccakā sela, ssāsannā bhūmyu paccakā;</gatha>
    <gatha type="2">Pādo tu’pantaselo tha,</gatha>
    <gatha type="last">Dhātu’tto gerikādiko.</gatha>
    <centered>Iti selavaggo.</centered>
    <hangnum nr="611"/>
    <gatha type="1"> Migindo kesarī sīho, taraccho tu migādano;</gatha>
    <gatha type="last">Byaggho tu puṇḍarīko tha, saddūlo dīpinī’rito.</gatha>
    <hangnum nr="612"/>
    <gatha type="1"> Accho ikko ca isso tu,</gatha>
    <gatha type="2">Kāḷasīho iso pyatha;</gatha>
    <gatha type="3">Rohiso rohito cātha,</gatha>
    <gatha type="last">Gokaṇṇo gaṇi kaṇṭakā.</gatha>
    <hangnum nr="613"/>
    <gatha type="1"> Khagga khaggavisāṇā tu, palāsādo ca gaṇḍako;</gatha>
    <gatha type="last">Byagghādike vāḷamigo, sāpado tha plavaṅgamo.</gatha>
    <hangnum nr="614"/>
    <gatha type="1"> Makkaṭo vānaro sākhā, migo kapi valīmukho;</gatha>
    <gatha type="2">Palavaṅgo, kaṇhatuṇḍo,</gatha>
    <gatha type="last">Gonaṅgulo<note>[gonaṅgalo (ṭī.)]</note> ti so mato.</gatha>
    <hangnum nr="615"/>
    <gatha type="1"> Siṅgālo <note>[sigālo (sī.)]</note> jambuko kotthu, bheravo ca sivā pyatha;</gatha>
    <gatha type="last">Biḷāro babbu mañjāro, koko tu ca vako bhave.</gatha>
    <hangnum nr="616"/>
    <gatha type="1"> Mahiṃso <note>[mahiso (sī.)]</note> ca lulāyo tha,</gatha>
    <gatha type="2">Gavajo gavayo samā;</gatha>
    <gatha type="3">Sallo tu sallako thā’ssa,</gatha>
    <gatha type="last">Lomamhi salalaṃ salaṃ.</gatha>
    <hangnum nr="617"/>
    <gatha type="1"> Hariṇo miga sāraṅgā, mago ajinayoni ca;</gatha>
    <gatha type="2">Sūkaro tu varoho tha,</gatha>
    <gatha type="last">Pelako ca saso bhave.</gatha>
    <hangnum nr="618"/>
    <gatha type="1"> Eṇeyyo  eṇīmigo ca, pampaṭako tu pampako;</gatha>
    <gatha type="last">Vātamigo tu calanī, mūsiko tvā’khu unduro.</gatha>
    <hangnum nr="619"/>
    <gatha type="1"> Camaro pasado ceva, kuruṅgo migamātukā;</gatha>
    <gatha type="last">Ruru raṅku ca nīko ca, sarabhādī migantarā.</gatha>
    <hangnum nr="620"/>
    <gatha type="1"> Piyako camūru kadalī, migādī cammayonayo;</gatha>
    <gatha type="last">Migā tu pasavo sīhā, dayo sabbacatuppadā.</gatha>
    <hangnum nr="621"/>
    <gatha type="1"> Lūtā tu lūtikā uṇṇa, nābhi makkaṭako siyā;</gatha>
    <gatha type="last">Vicchiko tvā’ḷi kathito, sarabū gharagoḷikā.</gatha>
    <hangnum nr="622"/>
    <gatha type="1"> Godhā kuṇḍo pyatho kaṇṇa, jalūkā satapadyatha;</gatha>
    <gatha type="last">Kalandako kāḷakā tha, nakulo maṅguso bhave.</gatha>
    <hangnum nr="623"/>
    <gatha type="1"> Kakaṇṭako ca saraṭo, kīṭo tu puḷavo kimi;</gatha>
    <gatha type="2">Pāṇako cāpyatho uccā,</gatha>
    <gatha type="last">Liṅgo lomasapāṇako.</gatha>
    <hangnum nr="624"/>
    <gatha type="1"> Vihaṅgo vihago pakkhī, vihaṅgama khaga’ṇḍajā;</gatha>
    <gatha type="last">Sakuṇo ca sakunto vi, pataṅgo sakuṇī dvijo.</gatha>
    <hangnum nr="625"/>
    <gatha type="1"> Vakkaṅgo pattayāno ca, patanto nīḷajo bhave;</gatha>
    <gatha type="last">Tabbhedā vaṭṭakā jīva, ñjīvo cakora tittirā.</gatha>
    <hangnum nr="626"/>
    <gatha type="1"> Sāḷikā karavīko ca, ravihaṃso kukutthako;</gatha>
    <gatha type="last">Kāraṇḍavo ca pilavo <note>[bilavo (ṭī.)]</note>, pokkharasātakā’dayo.</gatha>
    <hangnum nr="627"/>
    <gatha type="1"> Patattaṃ pekhuṇaṃ pattaṃ, pakkho piñchaṃ chado garu;</gatha>
    <gatha type="last">Aṇḍaṃ tu pakkhibīje tha, nīḷo nitthī kulāvakaṃ.</gatha>
    <hangnum nr="628"/>
    <gatha type="1"> Supaṇṇamātā vinatā, mithunaṃ thīpumadvayaṃ;</gatha>
    <gatha type="last">Yugaṃ tu yugalaṃ dvandaṃ, yamakaṃ yamalaṃ yamaṃ.</gatha>
    <hangnum nr="629"/>
    <gatha type="1"> Samūho gaṇa saṅghātā, samudāyo ca sañcayo;</gatha>
    <gatha type="last">Sandoho nivaho ogho, visaro nikaro cayo.</gatha>
    <hangnum nr="630"/>
    <gatha type="1"> Kāyo khandho samudayo, ghaṭā samiti saṃhati;</gatha>
    <gatha type="last">Rāsi puñjo samavāyo, pūgo jātaṃ kadambakaṃ.</gatha>
    <hangnum nr="631"/>
    <gatha type="1"> Byūho  vitāna gumbā ca, kalāpo jāla maṇḍalaṃ;</gatha>
    <gatha type="2">Samānānaṃ gaṇo vaggo,</gatha>
    <gatha type="last">Saṅgho sattho tu jantunaṃ.</gatha>
    <hangnum nr="632"/>
    <gatha type="1"> Sajātikānaṃ tu kulaṃ, nikāyo tu sadhamminaṃ;</gatha>
    <gatha type="last">Yūtho nitthī sajātiya, tiracchānānamuccate.</gatha>
    <hangnum nr="633"/>
    <gatha type="1"> Supaṇṇo venateyyo ca, garuḷo vihagādhipo;</gatha>
    <gatha type="last">Parapuṭṭho parabhato, kuṇālo kokilo piko.</gatha>
    <hangnum nr="634"/>
    <gatha type="1"> Moro mayūro varahī, nīlagīva sikhaṇḍino;</gatha>
    <gatha type="last">Kalāpī ca sikhī kekī, cūḷā tu ca sikhā bhave.</gatha>
    <hangnum nr="635"/>
    <gatha type="1"> Sikhaṇḍo varahañceva, kalāpo piñcha mapyatha;</gatha>
    <gatha type="last">Candako mecako cātha, chappado ca madhubbato.</gatha>
    <hangnum nr="636"/>
    <gatha type="1"> Madhulīho madhukaro, madhupo bhamaro ali;</gatha>
    <gatha type="last">Pārāvato kapoto ca, kakuṭo ca pārevato.</gatha>
    <hangnum nr="637"/>
    <gatha type="1"> Gijjho gaddhotha kulalo, seno byagghīnaso pyatha;</gatha>
    <gatha type="last">Tabbhedā sakuṇagghi’tthī, āṭo dabbimukhadvijo.</gatha>
    <hangnum nr="638"/>
    <gatha type="1"> Uhuṅkāro ulūko ca, kosiyo vāyasāri ca;</gatha>
    <gatha type="last">Kāko tva’riṭṭho dhaṅko ca, balipuṭṭho ca vāyaso.</gatha>
    <hangnum nr="639"/>
    <gatha type="1"> Kākolo vanakāko tha,</gatha>
    <gatha type="2">Lāpo laṭukikā pyatha;</gatha>
    <gatha type="last">Vāraṇo hatthiliṅgo ca, hatthisoṇḍavihaṅgamo.</gatha>
    <hangnum nr="640"/>
    <gatha type="1"> Ukkuso kuraro kola,ṭṭhipakkhimhi ca kukkuho;</gatha>
    <gatha type="last">Suvo tu kīro ca suko, tambacūḷo tu kukkuṭo.</gatha>
    <hangnum nr="641"/>
    <gatha type="1"> Vanakukkuṭo ca nijjivho, atha koñcā ca kuntanī;</gatha>
    <gatha type="last">Cakkavāko tu cakkavho, sāraṅgotu ca cātako.</gatha>
    <hangnum nr="642"/>
    <gatha type="1"> Tuliyo pakkhibiḷālo,</gatha>
    <gatha type="2">Satapatto tu sāraso;</gatha>
    <gatha type="3">Bako tu sukkakākotha,</gatha>
    <gatha type="last">Balākā visakaṇṭhikā.</gatha>
    <hangnum nr="643"/>
    <gatha type="1"> Lohapiṭṭho tathā kaṅko, khañjarīṭo tu khañjano;</gatha>
    <gatha type="last">Kalaviṅko tu cāṭako, dindibho tu kikī bhave.</gatha>
    <hangnum nr="644"/>
    <gatha type="1"> Kādambo  kāḷahaṃsotha, sakunto bhāsapakkhini;</gatha>
    <gatha type="2">Dhūmyāṭo tu kaliṅgotha,</gatha>
    <gatha type="last">Dātyūho kāḷakaṇṭhako.</gatha>
    <hangnum nr="645"/>
    <gatha type="1">Khuddādī makkhikābhedā, ḍaṃso piṅgalamakkhikā;</gatha>
    <gatha type="last">Āsāṭikā makkhikāṇḍaṃ, pataṅgo salabho bhave.</gatha>
    <hangnum nr="646"/>
    <gatha type="1"> Sūcimukho ca makaso, cīrī tu jhallikā <note>[jhillikā (ka.)]</note> tha ca;</gatha>
    <gatha type="last">Jatukā jinapattā tha, haṃso setacchado bhave.</gatha>
    <hangnum nr="647"/>
    <gatha type="1"> Te rājahaṃsā rattehi, pādatuṇḍehi bhāsitā;</gatha>
    <gatha type="last">Mallikā’khyā dhataraṭṭhā, malīnehya’sitehi ca.</gatha>
    <paragraph nr="648"> Tiraccho tu tiracchāno, tiracchānagato siyāti.</paragraph>
    <centered>Iti araññādivaggo.</centered>
    <title>7. Pātālavagga</title>
    <hangnum nr="649"/>
    <gatha type="1"> Adhobhuvanaṃ pātālaṃ, nāgaloko rasātalaṃ;</gatha>
    <gatha type="last">Randhaṃ tu vivaraṃ chiddaṃ, kuharaṃ susiraṃ bilaṃ.</gatha>
    <hangnum nr="650"/>
    <gatha type="1"> Susi’tthī chiggalaṃ sobbhaṃ, sacchidde susiraṃ tisu;</gatha>
    <gatha type="last">Thiyaṃ tu kāsu āvāṭo, sapparājā tu vāsukī.</gatha>
    <hangnum nr="651"/>
    <gatha type="1"> Ananto nāgarājā tha, vāhaso’jagaro bhave;</gatha>
    <gatha type="2">Gonaso tu tiliccho tha,</gatha>
    <gatha type="last">Deḍḍubho rājulo bhave.</gatha>
    <hangnum nr="652"/>
    <gatha type="1">Kambalo’ssataro meru, pāde nāgātha dhammanī;</gatha>
    <gatha type="last">Silutto gharasappo tha, nīlasappo silābhu ca.</gatha>
    <hangnum nr="653"/>
    <gatha type="1"> Āsiviso bhujaṅgo’hi, bhujago ca bhujaṅgamo;</gatha>
    <gatha type="last">Sarīsapo phaṇī sappā, lagaddā bhogi pannagā.</gatha>
    <hangnum nr="654"/>
    <gatha type="1"> Dvijivho urago vāḷo, dīgho ca dīghapiṭṭhiko;</gatha>
    <gatha type="last">Pādūdaro visadharo, bhogo tu phaṇino tanu.</gatha>
    <hangnum nr="655"/>
    <gatha type="1"> Āsī’tthī  sappadāṭhā tha, nimmoko kañcuko samā;</gatha>
    <gatha type="last">Visaṃ tva’nitthī garaḷaṃ, tabbhedā vā halāhalo.</gatha>
    <hangnum nr="656"/>
    <gatha type="1">Kāḷakūṭādayo cātha, vāḷaggātya’hituṇḍiko;</gatha>
    <hangnum nr="657"/>
    <gatha type="1"> Nirayo duggati’tthī ca, narako, so mahā’ṭṭhadhā;</gatha>
    <gatha type="2">Sañjīvo kāḷasutto ca, mahāroruva roruvā;</gatha>
    <gatha type="last">Patāpano avīci’tthī, saṅghāto tāpano iti.</gatha>
    <hangnum nr="658"/>
    <gatha type="1"> Thiyaṃ vetaraṇī loha, kumbhī tattha jalāsayā;</gatha>
    <gatha type="2">Kāraṇiko nirayapo,</gatha>
    <gatha type="last">Nerayiko tu nārako.</gatha>
    <hangnum nr="659"/>
    <gatha type="1"> Aṇṇavo sāgaro sindhu, samuddo ratanākaro;</gatha>
    <gatha type="last">Jalanijhu’ dadhi, tassa, bhedā khīraṇṇavādayo.</gatha>
    <hangnum nr="660"/>
    <gatha type="1">Velā’ssa kūladeso tha,</gatha>
    <gatha type="2">Āvaṭṭo salilabbhamo;</gatha>
    <gatha type="last">Thevo tu bindu phusitaṃ, bhamo tu jalaniggamo.</gatha>
    <hangnum nr="661"/>
    <gatha type="1"> Āpo payo jalaṃ vāri, pānīyaṃ salilaṃ dakaṃ;</gatha>
    <gatha type="last">Aṇṇo nīraṃ vanaṃ vālaṃ, toyaṃ ambu’dakañca kaṃ.</gatha>
    <hangnum nr="662"/>
    <gatha type="1"> Taraṅgo ca tathā bhaṅgo, ūmi vīci pumitthiyaṃ;</gatha>
    <gatha type="last">Ullolo tu ca kallolo, mahāvīcīsu kathyate.</gatha>
    <hangnum nr="663"/>
    <gatha type="1"> Jambālo kalalaṃ paṅko, cikkhallaṃ kaddamo pyatha;</gatha>
    <gatha type="last">Pulinaṃ vālukā vaṇṇu, marū’ru sikatā bhave.</gatha>
    <hangnum nr="664"/>
    <gatha type="1">Antarīpañca dīpo vā, jalamajjhagataṃ thalaṃ;</gatha>
    <gatha type="last">Tīraṃ tu kūlaṃ rodhañca, patīrañca taṭaṃ tisu.</gatha>
    <hangnum nr="665"/>
    <gatha type="1">Pāraṃ paramhi tīramhi, oraṃ tva’pāra muccate;</gatha>
    <gatha type="last">Uḷumpo <note>[uḷupo (ka.)]</note> tu plavo kullo, taro ca paccarī’tthiyaṃ.</gatha>
    <hangnum nr="666"/>
    <gatha type="1"> Taraṇī tari nāvā ca, kūpako tu ca kumbhakaṃ;</gatha>
    <gatha type="last">Pacchābandho goṭaviso, kaṇṇadhāro tu nāviko.</gatha>
    <hangnum nr="667"/>
    <gatha type="1"> Arittaṃ kenipāto tha,</gatha>
    <gatha type="2">Potavāho niyāmako;</gatha>
    <gatha type="last">Saṃyattikā tu nāvāya, vāṇijjamācaranti ye.</gatha>
    <hangnum nr="668"/>
    <gatha type="1">Nāvāya’ṅgā’ laṅkāro ca, vaṭākāro phiyādayo;</gatha>
    <gatha type="last">Poto pavahanaṃ vuttaṃ, doṇi tvi’tthī tathā’mbaṇaṃ <note>[ammaṇaṃ (sī.)]</note>.</gatha>
    <hangnum nr="669"/>
    <gatha type="1"> Gabhīra ninna gambhīrā, tho ttānaṃ tabbipakkhake;</gatha>
    <gatha type="last">Agādhaṃ tva’talamphassaṃ, anaccho kalusā’vilā.</gatha>
    <hangnum nr="670"/>
    <gatha type="1"> Accho pasanno vimalo, gabhīrappabhutī tisu;</gatha>
    <gatha type="last">Dhīvaro macchiko maccha, bandha kevaṭṭa jālikā.</gatha>
    <hangnum nr="671"/>
    <gatha type="1"> Maccho mīno jalacaro, puthulomo’mbujo jhaso;</gatha>
    <gatha type="last">Rohito magguro siṅgī, balajo muñja pāvusā.</gatha>
    <hangnum nr="672"/>
    <gatha type="1"> Sattavaṅko savaṅko ca, naḷamīno ca gaṇḍako;</gatha>
    <gatha type="last">Susukā sapharī maccha, ppabhedā makarādayo.</gatha>
    <hangnum nr="673"/>
    <gatha type="1">Mahāmacchā timi timi, ṅgalo timirapiṅgalo;</gatha>
    <gatha type="last">Ānando timinando ca, ajjhāroho mahātimi.</gatha>
    <hangnum nr="674"/>
    <gatha type="1"> Pāsāṇamaccho pāṭhīno, vaṅko tu baḷiso bhave;</gatha>
    <gatha type="2">Susumāro <note>[saṃsumāro (ṭī.), suṃsumāro (sī.)]</note> tu kumbhīlo,</gatha>
    <gatha type="last">Nakko kummo tu kacchapo.</gatha>
    <hangnum nr="675"/>
    <gatha type="1"> Kakkaṭako kuḷīro ca, jalūkā tu ca rattapā;</gatha>
    <gatha type="2">Maṇḍūko dadduro bheko;</gatha>
    <gatha type="last">Gaṇḍuppādo mahīlatā.</gatha>
    <hangnum nr="676"/>
    <gatha type="1"> Atha sippī ca sutti’tthī, saṅkhe tu kambu’nitthiyaṃ;</gatha>
    <gatha type="last">Khuddasaṅkhye saṅkhanakho, jalasutti ca sambuko.</gatha>
    <hangnum nr="677"/>
    <gatha type="1"> Jalāsayo jalādhāro, gambhīro rahado tha ca;</gatha>
    <gatha type="last">Udapāno pānakūpo, khātaṃ pokkharaṇī’tthiyaṃ.</gatha>
    <hangnum nr="678"/>
    <gatha type="1"> Taḷāko ca saro’nitthī, vāpī ca sarasī’tthiyaṃ;</gatha>
    <gatha type="last">Daho’mbujākaro cātha, pallalaṃ khuddako saro.</gatha>
    <hangnum nr="679"/>
    <gatha type="1"> Anotatto tathā kaṇṇa, muṇḍo ca rathakārako;</gatha>
    <gatha type="last">Chaddanto ca kuṇālo ca, vuttā mandākinī’tthiyaṃ.</gatha>
    <hangnum nr="680"/>
    <gatha type="1"> Tathā sīhappapātoti, ete satta mahāsarā;</gatha>
    <gatha type="last">Āhāvo tu nipānañcā, khātaṃ tu devakhātakaṃ.</gatha>
    <hangnum nr="681"/>
    <gatha type="1"> Savantī  ninnagā sindhu, saritā āpagā nadī;</gatha>
    <gatha type="last">Bhāgīrathī tu gaṅgā tha, sambhedo sindhusaṅgamo.</gatha>
    <hangnum nr="682"/>
    <gatha type="1"> Gaṅgā’ciravatī ceva, yamunā sarabhū (sarabū <note>[sarayū (ka.)]</note> ) mahī;</gatha>
    <gatha type="last">Imā mahānadī pañca, candabhāgā sarassatī <note>[sarasvatī (sī. ṭī.)]</note>.</gatha>
    <hangnum nr="683"/>
    <gatha type="1"> Nerañjarā ca kāverī, nammadādī ca ninnagā;</gatha>
    <gatha type="last">Vārimaggo paṇālī’tthī <note>[panāḷī (ṭī.)]</note>, pume candanikā tu ca.</gatha>
    <hangnum nr="684">.</hangnum>
    <gatha type="1">Jambālī oligallo ca, gāmadvāramhi kāsuyaṃ;</gatha>
    <gatha type="last">Saroruhaṃ satapattaṃ, aravindañca vārijaṃ.</gatha>
    <hangnum nr="685"/>
    <gatha type="1"> Anitthī padumaṃ paṅke, ruhaṃ nalina pokkharaṃ;</gatha>
    <gatha type="last">Muḷālapupphaṃ kamalaṃ, bhisapupphaṃ kusesayaṃ.</gatha>
    <hangnum nr="686"/>
    <gatha type="1">Puṇḍarīkaṃ sitaṃ, rattaṃ, kokanadaṃ kokāsako;</gatha>
    <gatha type="last">Kiñjakkho kesaro nitthī, daṇḍo tu nāla muccate.</gatha>
    <hangnum nr="687"/>
    <gatha type="1"> Bhisaṃ muḷālo nitthī ca, bījakoso tu kaṇṇikā;</gatha>
    <gatha type="last">Padumādisamūhe tu, bhave saṇḍamanitthiyaṃ.</gatha>
    <hangnum nr="688"/>
    <gatha type="1"> Uppalaṃ kuvalayañca, nīlaṃ tvi’ndīvaraṃ siyā;</gatha>
    <gatha type="last">Setetu kumudañcassa, kando sālūka muccate.</gatha>
    <hangnum nr="689"/>
    <gatha type="1"> Sogandhikaṃ kallahāraṃ, dakasītalikaṃ pyatha;</gatha>
    <gatha type="last">Sevālo nīlikā cātha, bhisinya’mbujinī bhave.</gatha>
    <paragraph nr="690">Sevālā tilabījañca, saṅkhe ca paṇakādayoti.</paragraph>
    <centered>Iti pātālavaggo.</centered>
    <centered>Bhūkaṇḍo dutiyo.</centered>
  </text>
</tree>
