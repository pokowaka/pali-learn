<?xml version='1.0' encoding='UTF-8'?>
<tree text="3. S&#x101;ma&#xF1;&#xF1;aka&#x1E47;&#x1E0D;a" target="text">
  <text>
    <title>4. Abyayavagga</title>
    <hangnum nr="1136"/>
    <gatha type="1"> Abyayaṃ vuccate dāni, cirassaṃ tu ciraṃ tathā;</gatha>
    <gatha type="last">Cirena cirarattāya, saha saddhiṃ samaṃ amā.</gatha>
    <hangnum nr="1137"/>
    <gatha type="1"> Punappunaṃ  abhiṇhañcā, sakiṃ cā’bhikkhaṇaṃ muhuṃ;</gatha>
    <gatha type="last">Vajjane tu vinā nānā, antarena rite puthu.</gatha>
    <hangnum nr="1138"/>
    <gatha type="1"> Balavaṃ suṭṭhu cā’tīvā, tisaye kimuta sva’ti;</gatha>
    <gatha type="last">Aho tu kiṃ kimū’ dāhu, vikappe kimuto’da ca.</gatha>
    <hangnum nr="1139"/>
    <gatha type="1">Avhāne bho are ambho,</gatha>
    <gatha type="2">Hambho re je’ṅga āvuso;</gatha>
    <gatha type="last">He hare tha kathaṃ kiṃsu, nanu kacci nu kiṃ samā.</gatha>
    <hangnum nr="1140"/>
    <gatha type="1"> Adhune’tarahī’dāni, sampati aññadatthu tu;</gatha>
    <gatha type="last">Tagghe’ kaṃse sasakkañcā, ddhā kāmaṃ jātu ve have.</gatha>
    <hangnum nr="1141"/>
    <gatha type="1"> Yāvatā tāvatā yāva, tāva kittāvatā tathā;</gatha>
    <gatha type="last">Ettāvatā ca kīve’ti, paricchedatthavācakā.</gatha>
    <hangnum nr="1142"/>
    <gatha type="1"> Yathā tathā yatheve’vaṃ, yathānāma yathāhi ca;</gatha>
    <gatha type="last">Seyyathāpye’vamevaṃ, vā, tatheva ca yathāpi ca.</gatha>
    <hangnum nr="1143"/>
    <gatha type="1">Evampi ca seyyathāpi, nāma yatharivā’pi ca;</gatha>
    <gatha type="last">Paṭibhāgatthe yathāca, viya tatharivā’pi ca.</gatha>
    <hangnum nr="1144"/>
    <gatha type="1"> Saṃ sāmañca sayaṃ cātha, āma sāhu lahū’pi ca;</gatha>
    <gatha type="last">Opāyikaṃ patirūpaṃ, sādhve’vaṃ sampaṭicchane.</gatha>
    <hangnum nr="1145"/>
    <gatha type="1"> Yaṃ taṃ yato tato yena,</gatha>
    <gatha type="2">Tene’ti kāraṇe siyuṃ;</gatha>
    <gatha type="last">Asākalye tu cana ci, nipphale tu mudhā bhave.</gatha>
    <hangnum nr="1146"/>
    <gatha type="1"> Kadāci jātu tulyā’tha, sabbato ca samantato;</gatha>
    <gatha type="last">Parito ca samantāpi, atha micchā musā bhave.</gatha>
    <hangnum nr="1147"/>
    <gatha type="1">Nisedhe na anomā’laṃ, nahi cetu sace yadi;</gatha>
    <gatha type="2">Anukulye tu saddhañca,</gatha>
    <gatha type="last">Nattaṃ <note>[rattaṃ (ṭī.)]</note> doso divā tva’he.</gatha>
    <hangnum nr="1148"/>
    <gatha type="1"> Īsaṃ kiñci manaṃ appe, sahasā tu atakkite;</gatha>
    <gatha type="last">Pure ggato tu purato, peccā’mutrabhavantare.</gatha>
    <hangnum nr="1149"/>
    <gatha type="1">Aho  hī vimhaye tuṇhī,</gatha>
    <gatha type="2">Tu mone thā’vi pātu ca;</gatha>
    <gatha type="last">Taṅkhaṇe sajju sapadi, balakkāre pasayha ca.</gatha>
    <hangnum nr="1150"/>
    <gatha type="1"> Sudaṃ kho <note>[vo (ka.)]</note> assu yagghe ve,hā’dayo padapūraṇe;</gatha>
    <gatha type="last">Antarena’ntarā anto, vassaṃ nūna ca nicchaye.</gatha>
    <hangnum nr="1151"/>
    <gatha type="1"> Ānande sañca diṭṭhā tha, virodhakathane nanu;</gatha>
    <gatha type="last">Kāmappavedane kacci, usūyopagame’tthu ca.</gatha>
    <hangnum nr="1152"/>
    <gatha type="1">Evā’vadhāraṇe ñeyyaṃ, yathāttaṃ tu yathātathaṃ;</gatha>
    <gatha type="last">Nīcaṃ appe, mahatyu’ccaṃ, atha pāto page samā.</gatha>
    <hangnum nr="1153"/>
    <gatha type="1"> Nicce sadā sanaṃ<note>[sanā (ka.)]</note>pāyo,</gatha>
    <gatha type="2">Bāhulye bāhiraṃ bahi;</gatha>
    <gatha type="last">Bahiddhā bāhirā bāhye, sīghetu saṇikaṃ bhave.</gatha>
    <hangnum nr="1154"/>
    <gatha type="1">Atthaṃ adassane duṭṭhu, nindāyaṃ, vandane namo;</gatha>
    <gatha type="last">Sammā suṭṭhu pasaṃsāyaṃ, atho sattāya matthi ca.</gatha>
    <hangnum nr="1155"/>
    <gatha type="1">Sāyaṃ sāye’jja atrā’he,</gatha>
    <gatha type="2">Suve tu sve anāgate;</gatha>
    <gatha type="last">Tato pare parasuve, hiyyotu divase gate.</gatha>
    <hangnum nr="1156"/>
    <gatha type="1"> Yattha yatra yahiṃcātha, tattha tatra tahiṃtahaṃ;</gatha>
    <gatha type="last">Atho uddhañca upari, heṭṭhā tu ca adho samā.</gatha>
    <hangnum nr="1157"/>
    <gatha type="1"> Codane iṅgha handā’tha, ārādūrā ca ārakā;</gatha>
    <gatha type="last">Parammukhā tu ca raho, sammukhā tvā’vi pātu ca.</gatha>
    <hangnum nr="1158"/>
    <gatha type="1">Saṃsayatthamhi appeva, appevanāma nū’ti ca;</gatha>
    <gatha type="last">Nidassane iti’tthañca, evaṃ, kicche kathañci ca.</gatha>
    <hangnum nr="1159"/>
    <gatha type="1">Hā khede sacchi paccakkhe,</gatha>
    <gatha type="2">Dhuvaṃ thire’vadhāraṇe;</gatha>
    <gatha type="last">Tiro tu tiriyaṃ cātha, kucchāyaṃ duṭṭhu ku’ccate.</gatha>
    <hangnum nr="1160"/>
    <gatha type="1">Suvatthi āsiṭṭhatthamhi, nindāyaṃ tu dhī<note>[dhi (ka.)]</note> kathyate;</gatha>
    <gatha type="last">Kuhiñcanaṃ kuhiṃ kutra, kuttha kattha kahaṃ kva tha.</gatha>
    <hangnum nr="1161"/>
    <gatha type="1"> Ihe’dhā’tra  tu etthā’ttha,</gatha>
    <gatha type="2">Atha sabbatra sabbadhi;</gatha>
    <gatha type="last">Kadā kudācanaṃ cātha, tadāni ca tadā samā.</gatha>
    <hangnum nr="1162"/>
    <gatha type="1"> Ādikamme bhusatthe ca, sambhavo’tiṇṇa tittisu;</gatha>
    <gatha type="last">Niyogi’ssariya’ppīti, dāna pūjā’gga, santisu.</gatha>
    <hangnum nr="1163"/>
    <gatha type="1"> Dassane tappare saṅge, pasaṃsā, gati, suddhisu;</gatha>
    <gatha type="2">Hiṃsā, pakāranto’bhāva, viyogā’vayavesu ca;</gatha>
    <gatha type="last">Po’pasaggo disāyoge, patthanā, dhitiādisu.</gatha>
    <hangnum nr="1164"/>
    <gatha type="1">Parāsaddo parihāni, parājaya gatīsu ca;</gatha>
    <gatha type="last">Bhusatthe paṭilomatthe, vikkamā’masanādisu.</gatha>
    <hangnum nr="1165"/>
    <gatha type="1"> Nissesā’bhāva sanyāsa, bhusattha mokkha rāsisu;</gatha>
    <gatha type="last">Gehā’deso’pamāhīna, pasādaniggatā’ccaye.</gatha>
    <hangnum nr="1166"/>
    <gatha type="1"> Dassano’sānanikkhantā, dhobhāgesva’vadhāraṇe;</gatha>
    <gatha type="last">Sāmīpye bandhane cheka, ntobhāgo’paratīsu ca.</gatha>
    <hangnum nr="1167"/>
    <gatha type="1"> Pātubhāve viyoge ca, nisedhādo ni dissati;</gatha>
    <gatha type="last">Atho nīharaṇe cevā, varaṇādo ca nī siyā.</gatha>
    <hangnum nr="1168"/>
    <gatha type="1"> Uddhakamma viyoga tta, lābha titti samiddhisu;</gatha>
    <gatha type="2">Pātubhāva’ccayābhāva, pabalatte pakāsane;</gatha>
    <gatha type="last">Dakkha’ggatāsu kathane, sattimokkhādike u ca.</gatha>
    <hangnum nr="1169"/>
    <gatha type="1">Du kucchite’sadatthesu, virūpatte pya’sobhane;</gatha>
    <gatha type="last">Siyā’bhāvā’samiddhīsu, kicche cā’nandanādike.</gatha>
    <hangnum nr="1170"/>
    <gatha type="1">Saṃ samodhāna saṅkhepa, samantatta samiddhisu;</gatha>
    <gatha type="2">Sammā bhusa saha ppatthā, bhimukhatthesu saṅgate;</gatha>
    <gatha type="last">Vidhāne pabhave pūjā, punappunakriyādisu.</gatha>
    <hangnum nr="1171"/>
    <gatha type="1"> Vividhā’tisayā’bhāva, bhusatti’ssariyā’ccaye;</gatha>
    <gatha type="last">Viyoge kalahe pātu, bhāve bhāse ca kucchane.</gatha>
    <hangnum nr="1172"/>
    <gatha type="1"> Dūrā’nabhimukhattesu, mohā’navaṭṭhitīsu ca;</gatha>
    <gatha type="last">Padhāna dakkhatā kheda, sahatthādo vi dissati.</gatha>
    <hangnum nr="1173"/>
    <gatha type="1"> Viyoge  jānane cā’dho,bhāga nicchaya <note>[bhāga’nicchaya (bhāga+anicchaya-ṭī)]</note> suddhisu;</gatha>
    <gatha type="2">Īsadatthe paribhave, desa byāpana hānisu;</gatha>
    <gatha type="last">Vacokriyāya theyye ca, ñāṇappattādike ava.</gatha>
    <hangnum nr="1174"/>
    <gatha type="1"> Pacchā bhusatta sādisyā, nupacchinnā’nuvattisu;</gatha>
    <gatha type="2">Hīne ca tatiyatthā’dho, bhāgesva’nugate hite;</gatha>
    <gatha type="last">Dese lakkhaṇa vicche’ttha, mbhūta bhāgādike anu.</gatha>
    <hangnum nr="1175"/>
    <gatha type="1"> Samantatthe paricchede, pūjā’liṅgana vajjane;</gatha>
    <gatha type="2">Dosakkhāne nivāsanā, vaññā’dhāresu bhojane;</gatha>
    <gatha type="last">Soka byāpana tatvesu, lakkhaṇādo siyā pari.</gatha>
    <hangnum nr="1176"/>
    <gatha type="1"> Ābhimukhya visiṭṭhu’ddha, kammasāruppavuddhisu;</gatha>
    <gatha type="last">Pūjā’dhika kulā’sacca, lakkhaṇādimhi cāpya’bhi.</gatha>
    <hangnum nr="1177"/>
    <gatha type="1"> Adhiki’ssara, pāṭhā’dhi, ṭṭhāna, pāpuṇanesva’dhi;</gatha>
    <gatha type="last">Nicchaye coparittā’dhi, bhavane ca visesane.</gatha>
    <hangnum nr="1178"/>
    <gatha type="1"> Paṭidānanisedhesu, vāmā’dānanivattisu;</gatha>
    <gatha type="last">Sādise paṭinidhimhi, ābhimukhyagatīsu ca.</gatha>
    <hangnum nr="1179"/>
    <gatha type="1"> Patibodhe patigate, tathā punakriyāya ca;</gatha>
    <gatha type="2">Sambhāvane paṭiccatthe, patīti lakkhaṇādike;</gatha>
    <gatha type="last">Su sobhane sukhe sammā, bhusa suṭṭhu samiddhisu.</gatha>
    <hangnum nr="1180"/>
    <gatha type="1"> Ābhimukhya, samīpā’di, kammā’liṅgana pattisu;</gatha>
    <gatha type="2">Mariyādu’ddhakammi’cchā, bandhanā’bhividhīsu ā.</gatha>
    <hangnum nr="1181"/>
    <gatha type="1"> Nivāsā’vhāna gahaṇa, kicche’sattha nivattisu;</gatha>
    <gatha type="last">Appasādā’si saraṇa, patiṭṭhā’vimhayādisu.</gatha>
    <hangnum nr="1182"/>
    <gatha type="1"> Antobhāva bhusattā’ti, saya pūjāsva’tikkame;</gatha>
    <gatha type="last">Bhūtabhāve pasaṃsāyaṃ, daḷhatthādo siyā ati.</gatha>
    <hangnum nr="1183"/>
    <gatha type="1"> Sambhāvane ca garahā, pekkhāsu ca samuccaye;</gatha>
    <gatha type="last">Pañhe saṃvaraṇe ceva, āsīsatthe apī’ritaṃ.</gatha>
    <hangnum nr="1184"/>
    <gatha type="1"> Niddese vajjane pūjā, pagate vāraṇepi ca;</gatha>
    <gatha type="last">Padussane ca garahā, corikā’do siyā apa.</gatha>
    <hangnum nr="1185"/>
    <gatha type="1"> Samīpapūjā  sādissa, dosakkhāno’papattisu;</gatha>
    <gatha type="2">Bhusatto’pagamā’dhikya, pubbakammanivattisu;</gatha>
    <gatha type="last">Gayhākāro’parittesu, upe’tya <note>[upetya=upa+iti]</note>’nasanā’dike.</gatha>
    <hangnum nr="1186"/>
    <gatha type="1">Evaṃ nidassanā’kāro, pamāsu sampahaṃsane;</gatha>
    <gatha type="2">Upadese ca vacana, paṭiggāhe’vadhāraṇe;</gatha>
    <gatha type="last">Garahāye’damatthe ca, parimāne ca pucchane.</gatha>
    <hangnum nr="1187"/>
    <gatha type="1"> Samuccaye samāhāre, nvācaye ce’tarītare;</gatha>
    <gatha type="last">Padapūraṇamatte ca, casaddo avadhāraṇe.</gatha>
    <hangnum nr="1188"/>
    <gatha type="1">Iti hetupakāresu, ādimhi cā’vadhāraṇe;</gatha>
    <gatha type="last">Nidassane padatthassa, vipallāse samāpane.</gatha>
    <hangnum nr="1189"/>
    <gatha type="1"> Samuccaye co’pamāyaṃ, saṃsaye padapūraṇe;</gatha>
    <gatha type="last">Vavatthitavibhāsāyaṃ, vā’vassagge vikappane.</gatha>
    <hangnum nr="1190"/>
    <gatha type="1"> Bhūsane vāraṇe cā’laṃ, vuccate pariyattiyaṃ;</gatha>
    <gatha type="last">Atho’thā’nantarā’rambha, pañhesu padapūraṇe.</gatha>
    <hangnum nr="1191"/>
    <gatha type="1"> Pasaṃsāgarahāsaññā, sīkārādo <note>[svīkāra (ṭī.)]</note> pi nāma tha;</gatha>
    <gatha type="last">Nicchaye cā’numānasmiṃ, siyā nūna vitakkane.</gatha>
    <hangnum nr="1192"/>
    <gatha type="1"> Pucchā’vadhāraṇā’nuññā, sāntvanā’lapane <note>[santanālapane (ka.)]</note>nanu;</gatha>
    <gatha type="last">Vate’kaṃsa, dayā, hāsa, khedā’lapana, vimhaye.</gatha>
    <hangnum nr="1193"/>
    <gatha type="1"> Vākyārambha, visādesu, handa hāse’nukampane;</gatha>
    <gatha type="last">Yāva tu tāva sākalya, mānā’vadhya’vadhāraṇe.</gatha>
    <hangnum nr="1194"/>
    <gatha type="1"> Pācī, pura, ṅgatotthesu, puratthā paṭhame pyatha;</gatha>
    <gatha type="last">Pabandhe ca cirātīte, nikaṭāgāmike purā.</gatha>
    <hangnum nr="1195"/>
    <gatha type="1"> Nisedhavākyālaṅkārā, vadhāraṇapasiddhisu;</gatha>
    <gatha type="2">Khalvā’sanne tu abhito-</gatha>
    <gatha type="last">Bhimukho’bhayatodike.</gatha>
    <hangnum nr="1196"/>
    <gatha type="1">Kāmaṃ yadyapisaddatthe, ekaṃsatthe ca dissati;</gatha>
    <gatha type="last">Atho pana visesasmiṃ, tatheva padapūraṇe.</gatha>
    <hangnum nr="1197"/>
    <gatha type="1">Hi kāraṇe visesā’va, dhāraṇe padapūraṇe;</gatha>
    <gatha type="last">Tu hetuvajje tatthā’tha, ku pāpe’sattha’kucchane.</gatha>
    <hangnum nr="1198"/>
    <gatha type="1">Nu saṃsaye ca pañhe tha, nānā’ nekattha vajjane;</gatha>
    <gatha type="last">Kiṃ tu pucchājigucchāsu, kaṃ tu vārimhi muddhani.</gatha>
    <hangnum nr="1199"/>
    <gatha type="1">Amā sahasamīpe tha, bhede appaṭhame puna;</gatha>
    <gatha type="last">Kirā’nussavā’rucisu, udā’pyatthe vikappane.</gatha>
    <hangnum nr="1200"/>
    <gatha type="1"> Patīcī carime pacchā, sāmi tvaddhe jigucchane;</gatha>
    <gatha type="2">Pakāse sambhave pātu,</gatha>
    <gatha type="last">Aññoññe tu raho mitho.</gatha>
    <hangnum nr="1201"/>
    <gatha type="1">Hā khedasokadukkhesu, khede tva’haha vimhaye;</gatha>
    <gatha type="last">Bhiṃsāpane <note>[hiṃsāpane (ṭī.)]</note>dhī<note>[dhi (ka.)]</note> nindāyaṃ, pidhāne tiriyaṃ tiro.</gatha>
    <hangnum nr="1202"/>
    <gatha type="1"> Tuna tvāna tave tvā tuṃ, dhā so thā kkhattu, meva ca;</gatha>
    <gatha type="last">To tha tra hiñcanaṃ hiṃhaṃ, dhi ha hi dha dhunā rahi.</gatha>
    <hangnum nr="1203"/>
    <gatha type="1"> Dāni vodācanaṃ dājja, thaṃ tattaṃ jjha jju ādayo;</gatha>
    <gatha type="2">Samāso cā’byayībhāvo,</gatha>
    <gatha type="last">Yādeso cā’byayaṃ bhaveti.</gatha>
    <centered>Iti abyayavaggo.</centered>
    <centered>Sāmaññakaṇḍo tatiyo.</centered>
    <centered>Abhidhānappadīpikā samattā.</centered>
    <paragraph>Nigamana</paragraph>
    <hangnum nr="1"/>
    <gatha type="1">Saggakaṇḍo ca bhūkaṇḍo, tathā sāmaññakaṇḍiti;</gatha>
    <gatha type="last">Kaṇḍattayānvitā esā, abhidhānappadīpikā.</gatha>
    <hangnum nr="2"/>
    <gatha type="1"> Tidive mahiyaṃ bhujagāvasathe,</gatha>
    <gatha type="2">Sakalatthasamavhayadīpani’yaṃ;</gatha>
    <gatha type="3">Iha yo kusalo matimā sa naro,</gatha>
    <gatha type="last">Paṭu hoti mahāmunino vacane.</gatha>
    <hangnum nr="3"/>
    <gatha type="1">Parakkamabhujo nāma, bhūpālo guṇabhūsano;</gatha>
    <gatha type="last">Laṅkāya māsi tejassī, jayī kesarivikkamo.</gatha>
    <hangnum nr="4"/>
    <gatha type="1"> Vibhinnaṃ ciraṃ bhikkhusaṅghaṃ nikāya-</gatha>
    <gatha type="2">Ttayasmiñca kāresi sammā samagge;</gatha>
    <gatha type="3">Sadehaṃ’va niccādaro dīghakālaṃ,</gatha>
    <gatha type="last">Mahagghehi rakkhesi yo paccayehi.</gatha>
    <hangnum nr="5"/>
    <gatha type="1"> Yena laṅkā vihārehi, gāmā’rāmapurīhi ca;</gatha>
    <gatha type="last">Kittiyā viya sambādhī, katā khettehi vāpihi.</gatha>
    <hangnum nr="6"/>
    <gatha type="1"> Yassā’sādhāraṇaṃ patvā, nuggahaṃ sabbakāmadaṃ;</gatha>
    <gatha type="last">Ahampi ganthakārattaṃ, patto vibudhagocaraṃ.</gatha>
    <hangnum nr="7"/>
    <gatha type="1"> Kārite tena pāsāda, gopurādivibhūsite;</gatha>
    <gatha type="last">Saggakhaṇḍe’va tattoyā, sayasmiṃ patibimbite.</gatha>
    <hangnum nr="8"/>
    <gatha type="1">Mahājetavanā’khyamhi, vihāre sādhusammate;</gatha>
    <gatha type="last">Sarogāmasamūhamhi, vasatā santavuttinā.</gatha>
    <hangnum nr="9"/>
    <gatha type="1"> Saddhammaṭṭhitikāmena, moggallānena dhīmatā;</gatha>
    <gatha type="last">Therena racitā esā, abhidhānappadīpikāti.</gatha>
  </text>
</tree>
