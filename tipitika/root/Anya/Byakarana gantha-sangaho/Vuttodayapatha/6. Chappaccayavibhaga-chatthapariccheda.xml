<?xml version='1.0' encoding='UTF-8'?>
<tree text="6. Chappaccayavibh&#x101;ga-cha&#x1E6D;&#x1E6D;hapariccheda" target="text">
  <text>
    <title>Patthāranaya</title>
    <hangnum nr="129"/>
    <gatha type="1"> Patthāre  sabbage pāde, pubbagā’dho lpa’re samā;</gatha>
    <gatha type="last">Pubbe garu te ca mime, kattabbā yāva sabbalā.</gatha>
    <title>Naṭṭhanaya</title>
    <hangnum nr="130"/>
    <gatha type="1"> Naṭṭhassa yo bhaveyya’ṅko, tasmiṃ lo’ddhikate same;</gatha>
    <gatha type="last">Visame tve’kasahite, bhaveyya’ddhikate garu.</gatha>
    <title>Uddiṭṭhanaya</title>
    <hangnum nr="131"/>
    <gatha type="1"> Ekā’dinukkamena’ṅke, pubbādho dviguṇe likhe;</gatha>
    <gatha type="last">Missakehi lahuṭṭhehi, se’kehu’ddiṭṭhakaṃ bhave.</gatha>
    <title>Sabbagalakriyanaya</title>
    <hangnum nr="132"/>
    <gatha type="1"> Vutta’kkhara samā saṅkhyā, likkhya seko’parū’pari;</gatha>
    <gatha type="last">Ekekahīna mekādi, nu’ṭṭhāne sabbagādikaṃ.</gatha>
    <title>Vuttasaṅkhyānaya</title>
    <hangnum nr="133"/>
    <gatha type="1"> Garukriyā’ṅka sandohe, bhave saṅkhyā vimissite;</gatha>
    <gatha type="last">Uddiṭṭha’ṅka samāhāro, se’ko ve’maṃ samā’naye.</gatha>
    <title>Vuttaaddhānaya</title>
    <hangnum nr="134"/>
    <gatha type="1"> Saṅkhyeva dviguṇe’kūnā, vitthārā’yāmasambhavā;</gatha>
    <gatha type="last">Vuttassa’ddha’ntarānañca, garulānañca aṅgulaṃ.</gatha>
    <centered>Iti vuttodaye chandasi chappaccayavibhāgo nāma</centered>
    <centered>Chaṭṭho paricchedo.</centered>
    <title>Nigamana</title>
    <hangnum nr="135"/>
    <gatha type="1"> Sela’ntarā’yatana  vāsika sīla’tthera,</gatha>
    <gatha type="2">Pādo garu gguṇagaru jjayataṃ mame’so;</gatha>
    <gatha type="3">Yassa ppabhāva’mavalamba maye’disopi,</gatha>
    <gatha type="last">Sampādito’bhimata siddhikaro parattho.</gatha>
    <hangnum nr="136"/>
    <gatha type="1"> Parattha sampādanato, puññenā’dhigatena’haṃ;</gatha>
    <gatha type="last">Parattha sampādanako, bhaveyyaṃ jāti jātiyaṃ.</gatha>
    <hangnum nr="137"/>
    <gatha type="1"> Avalokita mattena, yathā chappaccayā mayā;</gatha>
    <gatha type="last">Sādhitā sādhayante’va, micchitatthampi pāṇinoti.</gatha>
    <centered>Iti saṅgharakkhitamahāsāmittherena viracitaṃ</centered>
    <centered>Vuttodayappakaraṇaṃ pariniṭṭhitaṃ.</centered>
  </text>
</tree>
