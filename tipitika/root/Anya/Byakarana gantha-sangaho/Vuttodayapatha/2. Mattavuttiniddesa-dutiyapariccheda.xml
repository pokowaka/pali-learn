<?xml version='1.0' encoding='UTF-8'?>
<tree text="2. Matt&#x101;vuttiniddesa-dutiyapariccheda" target="text">
  <text>
    <title>Gaṇaniyama</title>
    <hangnum nr="17"/>
    <gatha type="1"> Chaṭṭho’khilalahu,jo  vā,</gatha>
    <gatha type="2">Gayutā’ññe,cha’ggaṇā,na jo visame,;</gatha>
    <gatha type="last">Ariyāya’ntaḍḍhe lo, chaṭṭho,’nte go,gaṇā cha’ññe.</gatha>
    <title>Yatiniyama</title>
    <hangnum nr="18"/>
    <gatha type="1"> Paṭhamaḍḍhe chaṭṭho ce,</gatha>
    <gatha type="2">Sabbalahe,’tthā’dilahuni bhavatiyati;</gatha>
    <gatha type="last">Tapparako,ntepi, sace, carimepi, bhavati catuttho’nte.</gatha>
    <paragraph nr="19">Ariyāsāmaññaṃ ce, pubbo’dita lakkhaṇaṃ bhave yassā.</paragraph>
    <paragraph nr="20"> Ādima’matha pādayugaṃ, yassā tyaṃ’sehi sā pathyā.</paragraph>
    <hangnum nr="21"/>
    <gatha type="1"> Yattha gaṇattaya mullaṅghi,</gatha>
    <gatha type="last">Yo’bhayatthā’dimo bhave vipulā.</gatha>
    <paragraph nr="22"> Garumajjhago jakāro, catutthako dutiyako capalā.</paragraph>
    <hangnum nr="23"/>
    <gatha type="1"> Capalā’gatā’khilaṃ ce, dalā’dimaṃ lakkhaṇaṃ bhajati yassā;</gatha>
    <gatha type="last">Pathyālakkhaṇa’maññaṃ, mukhacapalā nāma sā bhavati.</gatha>
    <hangnum nr="24"/>
    <gatha type="1"> Pathyāya lakkhaṇaṃ ce, paṭhamaḍḍhe lakkhaṇaṃ tu capalāya;</gatha>
    <gatha type="last">Dutiye dale’tha yassā, pakittitā sā jaghanacapalā.</gatha>
    <centered>Ariyājātiyo.</centered>
    <hangnum nr="25"/>
    <gatha type="1"> Sabbaṃpaṭhamadale yadi, lakkhaṇa’mariyāya vutta’mubhayesu;</gatha>
    <gatha type="2">Yassā dalesu yuttaṃ,</gatha>
    <gatha type="last">Vuttā sā gīti vutta yati lalitā.</gatha>
    <hangnum nr="26"/>
    <gatha type="1"> Ariyāyaṃ dutiya’ḍḍhe, gaditā’khilalakkhaṇaṃ yaṃ taṃ;</gatha>
    <gatha type="2">Bhavati dalesu’bhayesupi,</gatha>
    <gatha type="last">Yadi yassā sā’ya mupagīti.</gatha>
    <hangnum nr="27"/>
    <gatha type="1"> Ariyāya’ḍḍhadvitayaṃ, pubbodita lakkhaṇo’petaṃ;</gatha>
    <gatha type="2">Vipariyayenā’bhihitaṃ,</gatha>
    <gatha type="last">Yassā sambhavati ce’ha so’ggīti.</gatha>
    <hangnum nr="28"/>
    <gatha type="1"> Ariyāpubba’ḍḍhaṃ  yadi, garune’kenā’dhikena nidhane yuttaṃ;</gatha>
    <gatha type="last">Yadi pubba’ḍḍhasamānaṃ, dala mitaraṃ co’ditā’ya’mariyāgīti.</gatha>
    <centered>Gītijātiyo.</centered>
    <hangnum nr="29"/>
    <gatha type="1"> Visame cha siyuṃ kalā mukhe,</gatha>
    <gatha type="2">Same tva’ṭṭha, ra,la,gā, tato’pari;</gatha>
    <gatha type="last">Vetālīyaṃ ta muccate, lahu chakkaṃ na nirantaraṃ same.</gatha>
    <hangnum nr="30"/>
    <gatha type="1"> Vetālīyopamaṃ mukhe taṃ,</gatha>
    <gatha type="last">Opacchandasakaṃ ra,yā ya’dante.</gatha>
    <paragraph nr="31">Āpātalikā kathitā’yaṃ, bhagagā’nte yadi pubbamiva’ññaṃ.</paragraph>
    <hangnum nr="32"/>
    <gatha type="1"> Yadā’dito dakkhiṇantikā,</gatha>
    <gatha type="last">Ṭhite’ttha pādesvā’khilesu jo.</gatha>
    <hangnum nr="33"/>
    <gatha type="1">‘Udiccavuttī’ti vuccate,</gatha>
    <gatha type="last">Jo cā’do visamesu saṇṭhito.</gatha>
    <paragraph nr="34"> Pubbattha, samesu ce ga, jā, ‘paccavutti’ ruditā’ti saṇṭhitā.</paragraph>
    <hangnum nr="35"/>
    <gatha type="1"> Samāsamā’trā’dinaṃ samā,</gatha>
    <gatha type="last">Saṃyutā bhavati taṃ pavattakaṃ.</gatha>
    <paragraph nr="36"> Assa sā sama katā’ parantikā.</paragraph>
    <paragraph nr="37"> Tada’ññajā cāruhāsinī.</paragraph>
    <centered>Vetālīyajātiyo.</centered>
    <paragraph nr="38"> Dvika vihata vasu lahu acaladhiti ri’ha.</paragraph>
    <paragraph nr="39">Mattāsamakaṃ navamo lga’nte.</paragraph>
    <paragraph nr="40"> Jo nlā’ thavā’ṇṇavā visiloko.</paragraph>
    <paragraph nr="41"> Tadvayato vānavāsikā’khyā.</paragraph>
    <paragraph nr="42"> Pañca,ṭṭha,navasu yadi lo citrā.</paragraph>
    <paragraph nr="43"> Ga,lyā’ṭṭhahi ce’sā vu’pacitrā.</paragraph>
    <hangnum nr="44"/>
    <gatha type="1"> Ya’matīta lakkhaṇa visesa yutaṃ, (citrā)</gatha>
    <gatha type="2">Mattā samā’di pādā’bhihitaṃ; (Visiloka)</gatha>
    <gatha type="3">Aniyata vutta parimāṇa sahitaṃ, (vānavāsikā)</gatha>
    <gatha type="last">Pathitaṃ janesu pādākulakaṃ. (visiloka)</gatha>
    <centered>Mattāsamaka jātiyo.</centered>
    <hangnum nr="45"/>
    <gatha type="1"> Vinā  vaṇṇehi mattā gā, vinā vaṇṇā garūhi tu;</gatha>
    <gatha type="last">Vinā lahūhi garavo, dale pathyādino matā.</gatha>
    <centered>Iti vuttodaye chandasi mattāvuttiniddeso nāma</centered>
    <centered>Dutiyo paricchedo.</centered>
  </text>
</tree>
