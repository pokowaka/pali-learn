<?xml version='1.0' encoding='UTF-8'?>
<tree text="S&#x12B;mavisodhan&#x12B;" target="text">
  <text>
    <centered>Namo tassa bhagavato arahato sammāsambuddhassa.</centered>
    <gatha type="1">Varadaṃ  varadaṃ aggaṃ, diccaṃ diccaṃva vanajaṃ;</gatha>
    <gatha type="last">Bodhakaṃ bodhakaṃ pāṇaṃ, deva’devaṃ namāma’haṃ.</gatha>
    <gatha type="1">Santaṃ santaṃ sadā vaṭṭaṃ, pajaṃ’bhave sutaṃ;</gatha>
    <gatha type="last">Nibbudaṃ nibbudaṃ tāraṃ, dhammavaraṃ namāma’haṃ.</gatha>
    <gatha type="1">Sutaṃ sutaṃ bhavane yaṃ, natanaṃ natanā’rahaṃ;</gatha>
    <gatha type="last">Narā’narā sadā’kaṃsu, saṅghavaraṃ namāma’haṃ.</gatha>
    <gatha type="1">Icceva’maccantanatassaneyyaṃ, natayyamāno ratanattayaṃ yaṃ;</gatha>
    <gatha type="last">Puññābhivaḍḍhiṃ mahagghaṃ alatthaṃ, tassānubhāvena hatantarāyo.</gatha>
    <gatha type="1">Vinaye sati ṭhite yaṃ, sāsanaṃ saṇṭhitaṃ bhave;</gatha>
    <gatha type="last">Vinaye sati naṭṭhe yaṃ, vinaṭṭhaṃ sāsanaṃ bhave.</gatha>
    <gatha type="1">Tasmā dittaṃ mame’dāni, jotayitvāna sāsane;</gatha>
    <gatha type="last">Bhinditvā dveḷhakaṃ vādaṃ, ekībhāvaṃ karoma’haṃ.</gatha>
    <gatha type="1">Attukkaṃsana-bhāvañca, paravambhanakampica;</gatha>
    <gatha type="last">Tesu cittaṃ apesetvā, sāsanassa suvuḍḍhiyā.</gatha>
    <gatha type="1">Yadi me īdisaṃ cittaṃ, bhaveyyuṃ pāpasaṅkappā;</gatha>
    <gatha type="last">Paccissaṃ niraye bhayaṃ, hīna’jjhāsayakāraṇā.</gatha>
    <gatha type="1">Sāsanassa  sulabhaṃ’va patthayanto satā’cāro;</gatha>
    <gatha type="last">Saṃsandissamahaṃ dāni, ciraṃ saddhamma’suddhiyā.</gatha>
    <gatha type="1">Sudullabhaṃ labhitvāna, pabbajjaṃ jinasāsane;</gatha>
    <gatha type="last">Sambuddhassa varaṃ vādaṃ, katvā dveḷhaka’mekikaṃ.</gatha>
    <gatha type="1">Sīmavisodhaniṃ nāma, nānāganthasamāhaṭaṃ;</gatha>
    <gatha type="last">Karissaṃ me nisāmentu, sādhavo kavipuṅgavā.</gatha>
    <gatha type="1">Pāḷiṃ aṭṭhakathañceva, mātikaṃ padabhājaniṃ;</gatha>
    <gatha type="last">Ogāhetvāna taṃ sabbaṃ, punappunaṃ asesato.</gatha>
    <gatha type="1">Attanomatiganthesu, ṭīkāgaṇṭhipadesuca;</gatha>
    <gatha type="last">Vinicchayavimatīsu, mātikā’ṭṭhakathāsupi.</gatha>
    <gatha type="1">Sabbaṃ asesakaṃ katvā, saṃsanditvāna ekato;</gatha>
    <gatha type="last">Pavattā vaṇṇanā esā, tosayantī vicakkhaṇeti.</gatha>
    <paragraph>Buddhuppādo hi dullabho, tato pabbajjā ca upasampadā ca, vuttañhetaṃ</paragraph>
    <gatha type="1">Buddho ca dullabho loke, saddhammasavanampi ca;</gatha>
    <gatha type="last">Saṅgho ca dullabho loke, sappūrisā’tidullabhā.</gatha>
    <gatha type="1">Dullabhañca manussattaṃ, buddhuppādo ca dullabho;</gatha>
    <gatha type="last">Dullabhā khaṇasampatti, saddhammo paramadullabho’ti.</gatha>
  </text>
</tree>
