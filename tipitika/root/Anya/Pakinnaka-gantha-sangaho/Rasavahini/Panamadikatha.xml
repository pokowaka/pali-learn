<?xml version='1.0' encoding='UTF-8'?>
<tree text="Pa&#x1E47;&#x101;m&#x101;dikath&#x101;" target="text">
  <text>
    <centered>Namo tassa bhagavato arahato sammāsambuddhassa.</centered>
    <subhead>Paṇāmādikathā</subhead>
    <hangnum nr="1"/>
    <gatha type="1"> Satthuppasatthacaraṇaṃ  saraṇaṃ janānaṃ,</gatha>
    <gatha type="2">Brahmādimoḷi maṇiraṃsi samāvahantaṃ,</gatha>
    <gatha type="3">Paṅkeruhābhamudukomalacāruvaṇṇaṃ;</gatha>
    <gatha type="last">Vandāmi cakkavaralakkhaṇamādadhānaṃ.</gatha>
    <hangnum nr="2"/>
    <gatha type="1"> Siddhaṃ jinena cirakālamatanditena,</gatha>
    <gatha type="2">Yaṃ bhāvako samadhigacchati khemamaggaṃ;</gatha>
    <gatha type="3">Yaṃ kapparukkha rucidāna maṇiva bhāti,</gatha>
    <gatha type="last">Taṃ dhammamagga masamaṃ paṇamāmi niccaṃ.</gatha>
    <hangnum nr="3"/>
    <gatha type="1"> Santindriyaṃ sugatasūnuvaraṃ visuddhaṃ,</gatha>
    <gatha type="2">Yaṃ dakkhiṇeyyamatadaṃ sucipuññakhettaṃ;</gatha>
    <gatha type="3">Tāṇesinaṃ saraṇamujjhitasabbadukkhaṃ,</gatha>
    <gatha type="last">Vandāmi saṅgha managhaṃ sirasā mahagghaṃ.</gatha>
    <hangnum nr="4"/>
    <gatha type="1"> Yampattamettha ratanattayathomanena,</gatha>
    <gatha type="2">Puññena tena duritaṃ sakalaṃ paṇujja,</gatha>
    <gatha type="3">Vakkhāmahaṃ sumadhuraṃ rasavāhinintaṃ,</gatha>
    <gatha type="last">Bho bho suṇantu sujanā bhimudāvahā sā.</gatha>
    <hangnum nr="5"/>
    <gatha type="1"> Tatthatatthūpapannāni,  vatthūni arahā pure;</gatha>
    <gatha type="last">Abhāsuṃ dīpabhāsāya, ṭhapesuṃ taṃ purātanā.</gatha>
    <hangnum nr="6"/>
    <gatha type="1"> Mahāvihāre taṅgutta, vaṅkapariveṇavāsiko;</gatha>
    <gatha type="last">Raṭṭhapāloti nāmena, sīlācāra guṇākaro.</gatha>
    <hangnum nr="7"/>
    <gatha type="1"> Hitāya parivattesi, pajānaṃ pāḷibhāsato;</gatha>
    <gatha type="2">Punaruttādidosehi, tamāsi sabbamākulaṃ;</gatha>
    <gatha type="last">Anākulaṃ karissāmi, taṃ suṇātha samāhitā.</gatha>
    <hangnum nr="8"/>
    <gatha type="1"> Vitarāgā pure vocuṃ, yasmā tasmā hi bhāsitaṃ;</gatha>
    <gatha type="last">Etamādaraṇīyañhi, sādhu sādhūhi sabbadāti.</gatha>
    <centered>Jambudīpuppatti vatthūni.</centered>
  </text>
</tree>
