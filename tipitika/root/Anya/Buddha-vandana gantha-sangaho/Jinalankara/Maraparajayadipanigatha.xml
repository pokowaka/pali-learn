<?xml version='1.0' encoding='UTF-8'?>
<tree text="M&#x101;rapar&#x101;jayad&#x12B;pan&#x12B;g&#x101;th&#x101;" target="text">
  <text>
    <hangnum nr="115"/>
    <gatha type="1"> Tibuddhakhettamhi tisetachattaṃ,</gatha>
    <gatha type="2">Laddhāna lokādhipatī bhaveyya;</gatha>
    <gatha type="3">Gantvāna bodhimhiparājitāsane,</gatha>
    <gatha type="last">Yuddhāya mārenacalo nisīdi.</gatha>
    <hangnum nr="116"/>
    <gatha type="1"> Datvāna maṃsaṃ rajjaṃ pitā suddhodano tadā,</gatha>
    <gatha type="last">Namassamāno sirasā setachattena pūjayi.</gatha>
    <hangnum nr="118"/>
    <gatha type="1"> Sayaṃ nārāyanabalo abhiññābalapāragū,</gatha>
    <gatha type="last">Jetuṃ sabbassa lokassa bodhimaṇḍaṃupāgami.</gatha>
    <hangnum nr="119"/>
    <gatha type="1"> Tadā vasavattīrājā chakāmavacarissaro,</gatha>
    <gatha type="last">Sasenāvāhano bodhimaṇḍaṃ yuddhāyupāgami.</gatha>
    <hangnum nr="120"/>
    <gatha type="1"> Etha gaṇgatha bandhatha chaṭṭetha ceṭakaṃ imaṃ,</gatha>
    <gatha type="last">Manussakalale jāto kimihanti na maññati.</gatha>
    <hangnum nr="121"/>
    <gatha type="1"> Jalantaṃ navavidhaṃ vassaṃ vassāpeti anappakaṃ,</gatha>
    <gatha type="last">Dhūmandhakāraṃ katvāna pātesi asinaṃ bahuṃ.</gatha>
    <hangnum nr="122"/>
    <gatha type="1"> Cakkāvudhaṃ khipento pi nāsakkhi kiñci kātave,</gatha>
    <gatha type="last">Gahetabbaṃ hi gahaṇaṃ apassanto itibravi.</gatha>
    <hangnum nr="123"/>
    <gatha type="1"> Siddhattha kasmā āsi nu āsane mama santake,</gatha>
    <gatha type="last">Uṭṭhehi āsanā no ce phālemi hadayaṃ tava.</gatha>
    <hangnum nr="124"/>
    <gatha type="1"> Sapādamūle kīḷantaṃ passanto taruṇaṃ sutaṃ,</gatha>
    <gatha type="last">Pitā vudikkhi taṃ māraṃ mettāyanto dayaparo.</gatha>
    <hangnum nr="125"/>
    <gatha type="1"> Tadā so asambhivācaṃ sīhanādaṃ nadī muni,</gatha>
    <gatha type="last">Na jānāti sayaṃ mayhaṃ dāsabhāvapiyaṃ khaḷo.</gatha>
    <hangnum nr="126"/>
    <gatha type="1"> Yena kenaci kammena jāto devapure vare,</gatha>
    <gatha type="last">Sakaṃ gatiṃ ajānanto lokajeṭṭhoti maññati.</gatha>
    <hangnum nr="127"/>
    <gatha type="1"> Anantalokakhātumhi sattānaṃ hi kataṃ subhaṃ,</gatha>
    <gatha type="last">Mayhekapāramiyā pi kalaṃ nagghati soḷasiṃ.</gatha>
    <hangnum nr="128"/>
    <gatha type="1"> Tiracchāno saso hutvā disvā yācakamāgataṃ,</gatha>
    <gatha type="last">Pacitvāna sakaṃ maṃsaṃ patiioggimhi dātave.</gatha>
    <hangnum nr="129"/>
    <gatha type="1"> Evaṃ anantakālesu kataṃ dukkarakārikaṃ,</gatha>
    <gatha type="last">Ko hi nāma kareyyañño anummatto sacetano.</gatha>
    <hangnum nr="130"/>
    <gatha type="1"> Evaṃ anantapuññehi siddhaṃ dehamimaṃ pana,</gatha>
    <gatha type="last">Yathābhutaṃ ajānanto manussosī ti maññati.</gatha>
    <hangnum nr="131"/>
    <gatha type="1"> Nāhaṃ manussomanusso na brahmā na ca devatā,</gatha>
    <gatha type="last">Jarāmaraṇaṃ lokassa dassetuṃ panidhāgato.</gatha>
    <hangnum nr="132"/>
    <gatha type="1"> Anupalitto lokena jātonantajino ahaṃ,</gatha>
    <gatha type="last">Buddho bodhitale hutvā tāremi janataṃ bahuṃ.</gatha>
    <hangnum nr="133"/>
    <gatha type="1"> Samantā dhajinaṃ disvā yuddhaṃ māraṃ savāhanaṃ,</gatha>
    <gatha type="last">Yuddhāya paccugacchāmi mā maṃ ṭhānā acāvayi.</gatha>
    <hangnum nr="134"/>
    <gatha type="1"> Yante taṃ nappasahati senaṃ loko sadevako,</gatha>
    <gatha type="last">Tante paññāya gacchāmi āmaṃ pattaṃ va asmanā.</gatha>
    <hangnum nr="135"/>
    <gatha type="1"> Icchanto sāsape gabbhe caṅkamāmi ito cito,</gatha>
    <gatha type="last">Icchanto lokadhātumhi attabhāvena chādayi.</gatha>
    <hangnum nr="136"/>
    <gatha type="1"> Ete sabbe gahetvāna cuṇṇetuṃ accharāyapi,</gatha>
    <gatha type="last">Atthi thāmaṃ balaṃ mayhaṃ pāṇaghāto na vaṭṭati.</gatha>
    <hangnum nr="137"/>
    <gatha type="1"> Imassa gaṇḍuppādassa āyudhena balena kiṃ,</gatha>
    <gatha type="last">Mayhaṃ hi tena pāpena sallāpo pi na yujjati.</gatha>
    <hangnum nr="138"/>
    <gatha type="1"> Pallaṅkaṃ mama bhāvāya kimatthaññena sakkhinā,</gatha>
    <gatha type="last">Kampitā maddiyā dānā sakkhi hoti ayaṃ mahī.</gatha>
    <hangnum nr="139"/>
    <gatha type="1"> Iti vatvā dakkhiṇaṃ bāhuṃ pathaviyā paṇamayi,</gatha>
    <gatha type="last">Tadā kampittha pathavī mahāghoso ajāyatha.</gatha>
    <hangnum nr="140"/>
    <gatha type="1"> Pathavīghosena ākāse gajjanto asani phali,</gatha>
    <gatha type="last">Tasmiṃ majjhe gato māro sapariso bhayatajjito.</gatha>
    <hangnum nr="141"/>
    <gatha type="1"> Mahāvātasamuddhatabhasmaṃ va vikiriyyatha,</gatha>
    <gatha type="last">Mahāghoso ajāyittha siddhatassa jayo iti.</gatha>
  </text>
</tree>
