<?xml version='1.0' encoding='UTF-8'?>
<tree text="Mah&#x101;padh&#x101;nad&#x12B;pan&#x12B;g&#x101;th&#x101;" target="text">
  <text>
    <hangnum nr="111"/>
    <gatha type="1"> Orohitotohitapāpadhammo,</gatha>
    <gatha type="2">Channena sa channahayena gantvā;</gatha>
    <gatha type="3">Anomatīramhi anomasatto,</gatha>
    <gatha type="last">Anomapabbajjamupāgato so.</gatha>
    <hangnum nr="112"/>
    <gatha type="1"> Nirāmisaṃ pītisukhaṃ anūpamaṃ,</gatha>
    <gatha type="2">Anūpiye ambavane alattha;</gatha>
    <gatha type="3">Sarūpasobhāya virūpasobhaṃ,</gatha>
    <gatha type="last">Sarājikaṃ rājagahaṃ karittha.</gatha>
    <hangnum nr="113"/>
    <gatha type="1"> Tato aḷāra ūdakatāpasānaṃ,</gatha>
    <gatha type="2">Jhānenasantuṭṭhamano vihāya;</gatha>
    <gatha type="3">Mahāpadhānāya uruvelabhūmiṃ,</gatha>
    <gatha type="last">Gato sikhappattamakāsi dukkaraṃ.</gatha>
    <hangnum nr="114"/>
    <gatha type="1"> Na kāmato nevatidukkaramhi,</gatha>
    <gatha type="2">Sabbaññutā sijjhati majjhimāya;</gatha>
    <gatha type="3">Ñatvāna taṃ pubbaguṇopaladdhaṃ,</gatha>
    <gatha type="last">Dhammaṃ samānetumagā subodhiṃ.</gatha>
  </text>
</tree>
