<?xml version='1.0' encoding='UTF-8'?>
<tree text="Ana&#xF1;&#xF1;as&#x101;dh&#x101;ra&#x1E47;ad&#x12B;pan&#x12B;g&#x101;th&#x101;" target="text">
  <text>
    <hangnum nr="7"/>
    <gatha type="1"> Abbhuggatā yassa guṇā anantā,</gatha>
    <gatha type="2">Tibuddhakhettekadivākaroti;</gatha>
    <gatha type="3">Jānāti so lokamimaṃ parañca,</gatha>
    <gatha type="2">Sacetanañceva acetanañca;</gatha>
    <gatha type="3">Sakassa santānagataṃ paresaṃ,</gatha>
    <gatha type="last">Byatītamappattakamatrabhūtaṃ.</gatha>
    <hangnum nr="8"/>
    <gatha type="1"> Anantasattesu ca lokadhātusu,</gatha>
    <gatha type="2">Ekova sabbepi samā na tena;</gatha>
    <gatha type="3">Disāsu pubbādisu cakkavāḷā,</gatha>
    <gatha type="2">Sahassasaṅkhāyapi appameyyā;</gatha>
    <gatha type="3">Ye tesu devā manujā ca brahmā,</gatha>
    <gatha type="last">Ekattha saṅgamma hi mantayantā.</gatha>
    <hangnum nr="9"/>
    <gatha type="1"> Anādikālāgatanāmarūpinaṃ,</gatha>
    <gatha type="2">Yathāsakaṃ hetuphalattavuttinaṃ;</gatha>
    <gatha type="3">Tabbhāvabhāvittamasambhuṇantā,</gatha>
    <gatha type="last">Nānāvipallāsamanupaviṭṭhā.</gatha>
    <hangnum nr="10"/>
    <gatha type="1"> Kammappavattiñca phalappavattiṃ,</gatha>
    <gatha type="2">Ekattanānattanirīhadhammataṃ;</gatha>
    <gatha type="3">Viññattisantānaghanena channato,</gatha>
    <gatha type="last">Sivañjasaṃ no bhaṇituṃ samatthā.</gatha>
    <hangnum nr="11"/>
    <gatha type="1"> Eko va so santikaro pabhaṅkaro,</gatha>
    <gatha type="2">Saṅkhāya ñeyyāni asesitāni;</gatha>
    <gatha type="3">Tesañhi majjhe paramāsambhīvadaṃ,</gatha>
    <gatha type="last">Sivañjasaṃ dīpayituṃ samattho.</gatha>
    <hangnum nr="12"/>
    <gatha type="1"> So gotamo sakyasuto munindo,</gatha>
    <gatha type="2">Sabbassa lokassa padīpabhūto;</gatha>
    <gatha type="3">Anantasatte bhavabandhanamhā,</gatha>
    <gatha type="last">Mocesi kāruññaphalānupekkhī.</gatha>
  </text>
</tree>
