<?xml version='1.0' encoding='UTF-8'?>
<tree text="Patthan&#x101;d&#x12B;pan&#x12B;g&#x101;th&#x101;" target="text">
  <text>
    <hangnum nr="242"/>
    <gatha type="1"> Asmiṃ ca pubbepi ca attabhāve,</gatha>
    <gatha type="2">Sabbehi puññehi mayā katehi;</gatha>
    <gatha type="3">Pūjāvidhānehi ca saññamehi,</gatha>
    <gatha type="last">Bhave bhave pemaniyo bhaveyyaṃ.</gatha>
    <hangnum nr="243"/>
    <gatha type="1"> Saddhā hirottappabahussutattaṃ,</gatha>
    <gatha type="2">Parakkamo ceva satissamādhi;</gatha>
    <gatha type="3">Nibbedhabhāgī vajirūpamāti,</gatha>
    <gatha type="last">Paññā ca me sijjhatu yāva bodhiṃ.</gatha>
    <hangnum nr="244"/>
    <gatha type="1"> Rāgañca dosañca pahāya mohaṃ,</gatha>
    <gatha type="2">Diṭṭhiñca mānaṃ vicikicchitañca;</gatha>
    <gatha type="3">Macchereissāmalavippahīno,</gatha>
    <gatha type="last">Anuddhato accapalo bhaveyyaṃ.</gatha>
    <hangnum nr="245"/>
    <gatha type="1"> Bhaveyyahaṃ kenaci nappaseyho,</gatha>
    <gatha type="2">Bhogo ca dinnehi paṭehi;</gatha>
    <gatha type="3">Bhogo ca kāyo ca mamesa laddho,</gatha>
    <gatha type="last">Parūpakārāya bhaveyyaṃ nūna.</gatha>
    <hangnum nr="246"/>
    <gatha type="1"> Dhammenā mālāpitaro bhareyyaṃ,</gatha>
    <gatha type="2">Vuḍḍhapacāyī ca bahūpakārī;</gatha>
    <gatha type="3">Ñātīsu mittesu sapattakesu,</gatha>
    <gatha type="last">Vuḍḍhiṃ kareyyaṃ hitamattano ca.</gatha>
    <hangnum nr="247"/>
    <gatha type="1"> Metteyyanāthaṃ upasaṅkamitvā,</gatha>
    <gatha type="2">Tassattabhāvaṃ abhipūjayitvā;</gatha>
    <gatha type="3">Laddhāna veyyākaraṇaṃ anūnaṃ,</gatha>
    <gatha type="last">Buddho ayaṃ hessatināgatesu.</gatha>
    <hangnum nr="248"/>
    <gatha type="1"> Lokena kenāpi anupalitto,</gatha>
    <gatha type="2">Dāne rato sīlaguṇe susāṇṭhito;</gatha>
    <gatha type="3">Nekkhammabhāgi varañāṇalābhī,</gatha>
    <gatha type="last">Bhaveyyahaṃ thāmabalupapanno.</gatha>
    <hangnum nr="249"/>
    <gatha type="1"> Sīsaṃ samaṃsamaṃ mama hatthapāde,</gatha>
    <gatha type="2">Saṃchinadamānepi kareyyakhantiṃ;</gatha>
    <gatha type="3">Sacce ṭhito kālumadhiṭṭhite va,</gatha>
    <gatha type="last">Mettāyupekkhāya yuto bhaveyyaṃ.</gatha>
    <hangnum nr="250"/>
    <gatha type="1"> Mahāpariccāgaṃ katvā pañca,</gatha>
    <gatha type="2">Sambodhimaggaṃ avirādhayanto;</gatha>
    <gatha type="3">Chetvā kilese citapañcamāro,</gatha>
    <gatha type="last">Buddho bhavissāmi anāgatesu.</gatha>
  </text>
</tree>
