<?xml version='1.0' encoding='UTF-8'?>
<tree text="Dvip&#x101;daby&#x101;sayamakag&#x101;th&#x101;" target="text">
  <text>
    <hangnum nr="87"/>
    <gatha type="1"> Yasodharaṃ pīṇapayodharādharaṃ,</gatha>
    <gatha type="2">Anaṅgaraṅgaddhajabhūtamaṅgaṃ;</gatha>
    <gatha type="3">Devaccharāvujjalitaṃ patibbataṃ,</gatha>
    <gatha type="last">Hitvā gato so sugato va nūna.</gatha>
    <hangnum nr="88"/>
    <gatha type="1"> Sabhāvanicchandamatiṃ pabhāvatiṃ,</gatha>
    <gatha type="2">Bhatto kuso saṃhari bhattakājaṃ;</gatha>
    <gatha type="3">Tāyābhirūpaṃ pi yasodharaṃ varaṃ,</gatha>
    <gatha type="last">Hitvā gato so sugato va nūna.</gatha>
    <hangnum nr="89"/>
    <gatha type="1"> Pure pure saṇcari khaggahattho,</gatha>
    <gatha type="2">Varaṃ paritthīnaṃ anitthigandho;</gatha>
    <gatha type="3">Siriñca riñcāpi na riñci nāriṃ,</gatha>
    <gatha type="last">Hitvānimandāni gato tathāgato.</gatha>
    <hangnum nr="90"/>
    <gatha type="1"> Harittaco rāgabalena deviyā,</gatha>
    <gatha type="2">Avatthaliṅgena na liṅganussari;</gatha>
    <gatha type="3">Asevi kāmaṃ tamidāni kāmaṃ,</gatha>
    <gatha type="last">Hitvā gato so sugato va nūna.</gatha>
    <hangnum nr="91"/>
    <gatha type="1"> Apameyyakappesu vivekasevī,</gatha>
    <gatha type="2">Hitvā gato rajjasiriṃ varitthiṃ;</gatha>
    <gatha type="3">Aṇuṃ kaliṃ vaṇṇayi taṃ purāṇaṃ,</gatha>
    <gatha type="last">Vatthamhi chiddaṃ viya tunnakāro.</gatha>
    <hangnum nr="92"/>
    <gatha type="1"> Tathāti mantvāna idāninaṅgo,</gatha>
    <gatha type="2">Yasodharaṃ paggahito dhajaṃ va;</gatha>
    <gatha type="3">Matto jitomhī ti pamattabandhu,</gatha>
    <gatha type="last">Na passi ñāṇāsanipātamantaraṃ.</gatha>
    <hangnum nr="93"/>
    <gatha type="1"> Disvāna dukkhānalasambhavaṃbhavaṃ,</gatha>
    <gatha type="2">Katvā taduppādakanaṅgabhaṅgaṃ;</gatha>
    <gatha type="3">Yasodharaṃ pīṇapayodharādharaṃ,</gatha>
    <gatha type="last">Hitvā gato buddhabalappadaṃ padaṃ.</gatha>
    <hangnum nr="94"/>
    <gatha type="1"> Anantasattānamanantakāle,</gatha>
    <gatha type="2">Manaṅgahetvāna jito anaṅgo;</gatha>
    <gatha type="3">Parājito nūna hi ekakassa,</gatha>
    <gatha type="last">Tathāgato so na punāgato va.</gatha>
    <hangnum nr="95"/>
    <gatha type="1"> Disvāna ñāṇāsanipātamantaraṃ,</gatha>
    <gatha type="2">Tathāgato so na punāgato va;</gatha>
    <gatha type="3">Tathāgato so na punāgato va,</gatha>
    <gatha type="last">Disvānañāṇāsanipātamantaraṃ.</gatha>
  </text>
</tree>
