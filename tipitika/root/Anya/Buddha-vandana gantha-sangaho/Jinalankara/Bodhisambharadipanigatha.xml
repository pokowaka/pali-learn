<?xml version='1.0' encoding='UTF-8'?>
<tree text="Bodhisambh&#x101;rad&#x12B;pan&#x12B;g&#x101;th&#x101;" target="text">
  <text>
    <hangnum nr="23"/>
    <gatha type="1"> So dukkhakhinnajanadassanadukkhakhinno,</gatha>
    <gatha type="2">Kāruññameva janatāya akāsi niccaṃ;</gatha>
    <gatha type="3">Tesaṃ hi mocanamupāyamidanti ñatvā,</gatha>
    <gatha type="last">Tādīparādhamapi attani ropayī so.</gatha>
    <hangnum nr="24"/>
    <gatha type="1"> Dānādinekavarapāramisāgaresu,</gatha>
    <gatha type="2">Ogāḷhatāyapi paduṭṭhajanena dinnaṃ;</gatha>
    <gatha type="3">Dukkhaṃ tathā atimahantatarampi kiñci,</gatha>
    <gatha type="last">Nāññāsi sattahitamevea gavesayanto.</gatha>
    <hangnum nr="25"/>
    <gatha type="1"> Chetvāna sīsaṃ hi sakaṃ dadanto,</gatha>
    <gatha type="2">Maṃsaṃ pacitvāna sakaṃ dadanto;</gatha>
    <gatha type="3">So cattagatto paṇidhānakāle,</gatha>
    <gatha type="last">Duṭṭhassa kiṃ dussati chedanena.</gatha>
    <hangnum nr="26"/>
    <gatha type="1"> Evaṃ anantamapi jātisatesu dukkhaṃ,</gatha>
    <gatha type="2">Patvāna sattahitameva gavesayanto;</gatha>
    <gatha type="3">Dīpaṅkare gahitasīlasamādhipaññaṃ,</gatha>
    <gatha type="last">Pālesi yāva sakabodhitale suniṭṭho.</gatha>
    <hangnum nr="27"/>
    <gatha type="1"> Yadābhinīhāramakā sumedho,</gatha>
    <gatha type="2">Yadā ca maddiṃ adadā sivindo;</gatha>
    <gatha type="3">Etthantare jātisu kiñcipekaṃ,</gatha>
    <gatha type="last">Niratthakaṃ no agamāsi tassa.</gatha>
    <hangnum nr="28"/>
    <gatha type="1"> Mahāsamudde jalabindutopi,</gatha>
    <gatha type="2">Tadantre jāti anappakā va;</gatha>
    <gatha type="3">Nirantaraṃ pūritapāramīnaṃ,</gatha>
    <gatha type="last">Kathaṃ pamāṇaṃ upamā kuhiṃ vā.</gatha>
    <hangnum nr="29"/>
    <gatha type="1"> Yo maggapasse madhurambabījaṃ,</gatha>
    <gatha type="2">Chāyāphalatthāya mahājanānaṃ;</gatha>
    <gatha type="3">Ropesi tasmiṃ hi khaṇeva tena,</gatha>
    <gatha type="last">Chāyāphale puññamaladdhamuddhaṃ.</gatha>
    <hangnum nr="30"/>
    <gatha type="1"> Tatheva saṃsārapathe janānaṃ,</gatha>
    <gatha type="2">Hitāya attanamabhiropitakkhaṇe;</gatha>
    <gatha type="3">Siddhaṃ va puññūpari tassa tasmiṃ,</gatha>
    <gatha type="last">Dhanaṅgajīvaṃ pi haranti ye ye.</gatha>
    <hangnum nr="31"/>
    <gatha type="1"> So sāgare jaladhikaṃ ruhiraṃ adāsi,</gatha>
    <gatha type="2">Bhūmāparājiya samaṃsamadāsi dānaṃ;</gatha>
    <gatha type="3">Meruppamāṇamadhikañca samoḷisīsaṃ,</gatha>
    <gatha type="last">Khe tārakādhikataraṃ nayanaṃ adāsi.</gatha>
  </text>
</tree>
