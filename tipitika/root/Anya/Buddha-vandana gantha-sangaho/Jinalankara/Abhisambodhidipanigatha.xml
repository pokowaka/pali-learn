<?xml version='1.0' encoding='UTF-8'?>
<tree text="Abhisambodhid&#x12B;pan&#x12B;g&#x101;th&#x101;" target="text">
  <text>
    <hangnum nr="142"/>
    <gatha type="1"> Purato gacchati cando rajatacakkaṃ va ambare,</gatha>
    <gatha type="last">Sahassaraṃsi suriyo pacchimenupagacchati.</gatha>
    <hangnum nr="143"/>
    <gatha type="1"> Majjhe bodhidumacchatte pallaṅke apparājite,</gatha>
    <gatha type="last">Pallaṅkena nisīditvā dhammaṃ sammasate muni.</gatha>
    <hangnum nr="144"/>
    <gatha type="1"> Sakko tasmiṃ khaṇe saṅkhaṃ dhamanto abhidhāvati,</gatha>
    <gatha type="last">Brahmā tiyojanaṃ chattaṃ dhāreti munimuddhani.</gatha>
    <hangnum nr="145"/>
    <gatha type="1"> Maṇitālavaṇṭaṃ tusīto suyāmo vāḷabījaniṃ,</gatha>
    <gatha type="last">Nānāmaṅgalabhaṇḍāni gahito sesadevatā.</gatha>
    <hangnum nr="146"/>
    <gatha type="1"> Evaṃ dasasahassamhi sakko brahmā ca devatā,</gatha>
    <gatha type="last">Saṅkhādīnī dhamantā ca cakkavāḷamhi pūrayuṃ.</gatha>
    <hangnum nr="147"/>
    <gatha type="1"> Maṇgalāni gahetvāna tiṭṭhanti kāci devatā,</gatha>
    <gatha type="last">Dhajamāla gahetvāna tathā puṇṇaghaṭādayo.</gatha>
    <hangnum nr="148"/>
    <gatha type="1"> Tattha naccanti gāyanti seḷenti vādayanti ca,</gatha>
    <gatha type="last">Devā dasasahassamhi tuṭṭhahaṭṭhā pamoditā.</gatha>
    <hangnum nr="149"/>
    <gatha type="1"> Dhammāmatarasassādaṃ labhissāmassa santike,</gatha>
    <gatha type="last">Nayanāmatarasassādaṃ pāṭihāriyañca passituṃ.</gatha>
    <hangnum nr="150"/>
    <gatha type="1"> Jāramaraṇakantārā sokopāyāsasallato,</gatha>
    <gatha type="last">Mocesi kāmapāsamhā desento amataṃ padaṃ.</gatha>
    <hangnum nr="151"/>
    <gatha type="1"> Iti tuṭṭhehi devehi pūjiyanto narāsabho,</gatha>
    <gatha type="last">Kiñci pūjaṃ acintento cintento dhammamuttamaṃ.</gatha>
    <hangnum nr="152"/>
    <gatha type="1"> Sabbatthasādhito santo siddhattho apparājito,</gatha>
    <gatha type="last">Cakkavāḷasilāsāṇipākārehi manorame.</gatha>
    <hangnum nr="153"/>
    <gatha type="1"> Tārāmaṇikhacitākāsavitāne candadīpake,</gatha>
    <gatha type="last">Mānāratamapajjote mālāgandhādipūjite.</gatha>
    <hangnum nr="154"/>
    <gatha type="1"> Dibbehi chaṇabherīhi ghuṭṭhe maṅgalagītiyā,</gatha>
    <gatha type="last">Cakkavāḷe suppāsāde bodhimaṇḍamahātale.</gatha>
    <hangnum nr="155"/>
    <gatha type="1"> Bodhirukkhamaṇicchatte pallaṅke apparājite,</gatha>
    <gatha type="last">Nissinno paṭhame yāme purimaṃ jātimanussari.</gatha>
    <hangnum nr="156"/>
    <gatha type="1"> Namarūpāmanuppatti sudiṭṭhā hoti tenidhā,</gatha>
    <gatha type="last">Sakkātadiṭṭhi tenassa pahīnā hoti sabbaso.</gatha>
    <hangnum nr="157"/>
    <gatha type="1"> Tato hi dutiye yāme yathāyammupage sari,</gatha>
    <gatha type="last">Sudiṭṭhaṃ hoti tenassa kammakklesehi sambhavaṃ.</gatha>
    <hangnum nr="158"/>
    <gatha type="1"> Kaṅkhāvitaraṇī nāma ñāṇantaṃ samupāgataṃ,</gatha>
    <gatha type="last">Tenasesa pahīyittha kaṅkhā soḷasadhā ṭhitā.</gatha>
    <hangnum nr="159"/>
    <gatha type="1"> Tato so tatiye yāme dvādasaṅge asesato,</gatha>
    <gatha type="last">So paṭiccasamuppāde ñāṇamotārayī muni.</gatha>
    <hangnum nr="160"/>
    <gatha type="1"> Avijjavādyānulomena jarādipaṭilomato,</gatha>
    <gatha type="last">Sammasanto yathābhūtaṃ ñāṇadassanamāgami.</gatha>
    <hangnum nr="161"/>
    <gatha type="1"> Kappakoṭisatenāpi appameyyesu jātisu,</gatha>
    <gatha type="last">Lobhaṃ asesadānena vināsento punappunaṃ.</gatha>
    <hangnum nr="162"/>
    <gatha type="1"> Sīlena khantimettāya kokhadosaṃ nivāresi,</gatha>
    <gatha type="last">Paññāya mohaṃ chetvāna micchādiṭṭhi tatheva ca.</gatha>
    <hangnum nr="163"/>
    <gatha type="1"> Garūpasevanādīhi vicikicchaṃ vinodayaṃ,</gatha>
    <gatha type="last">Mānuddhaccaṃ vinodento kule jeṭṭhopacāyinā.</gatha>
    <hangnum nr="164"/>
    <gatha type="1"> Nekkhammena vināsento kāmarāgaṃ punappunaṃ,</gatha>
    <gatha type="last">Saccena visaṃvādaṃ kosajjaṃ vīriyena ca.</gatha>
    <hangnum nr="165"/>
    <gatha type="1"> Evaṃ dānādinā taṃ taṃ kilesaṇgaṃ vinodayaṃ,</gatha>
    <gatha type="last">Suvaḍḍhitā mahāpaññā kathaṃ santiṃ na rūhati.</gatha>
    <hangnum nr="166"/>
    <gatha type="1"> Sudukkaraṃ karitvāna dānādipaccayaṃ pure,</gatha>
    <gatha type="last">Na kiñci bhavasampattiṃ patthesi bodhimuttamaṃ.</gatha>
    <hangnum nr="167"/>
    <gatha type="1"> Paṇidhānamhā paṭṭhāya kataṃ puññañca patthanaṃ,</gatha>
    <gatha type="last">Ekkattha dāni sampattiṃ deti bodhiṃ asaṃsayaṃ.</gatha>
    <hangnum nr="168"/>
    <gatha type="1"> Tato so sabbasaṅkhāre aniccadukkhanattato,</gatha>
    <gatha type="last">Sammasantonulomena nibbānaṃ samupāgami.</gatha>
    <hangnum nr="169"/>
    <gatha type="1"> Savāsane kilese so jhāpentonumattaṃ pi ca,</gatha>
    <gatha type="last">Arahattappattiyā suddho buddho bodhitale ahu.</gatha>
    <hangnum nr="170"/>
    <gatha type="1"> Patto vimettiṃ varasetachattaṃ,</gatha>
    <gatha type="2">So pītivegena udānudīrayi;</gatha>
    <gatha type="3">Chetvāna māre vijitārisaṅgho,</gatha>
    <gatha type="last">Tibuddhakhettekadivākaro ahu.</gatha>
    <hangnum nr="171"/>
    <gatha type="1"> Rājādhirājā varamevamāsi,</gatha>
    <gatha type="2">Tichattadhāri varadhammarājā;</gatha>
    <gatha type="3">Mahāsahassaṃ pi ca lokadhātuṃ,</gatha>
    <gatha type="last">Sarena viññāpayituṃ samattho.</gatha>
    <hangnum nr="172"/>
    <gatha type="1"> Buddho lokāloke loke,</gatha>
    <gatha type="2">Jāto satto konummatto;</gatha>
    <gatha type="3">Suddhaṃ buddhaṃ oghā tiṇṇaṃ,</gatha>
    <gatha type="last">Saddho pañño ko no vande.</gatha>
    <hangnum nr="173"/>
    <gatha type="1"> Bhajitaṃ cajitaṃ pavanaṃ bhavanaṃ,</gatha>
    <gatha type="2">Jahitaṃ gahitaṃ samalaṃ amalaṃ;</gatha>
    <gatha type="3">Sugataṃ agataṃ sugatiṃ agatiṃ,</gatha>
    <gatha type="last">Namitaṃ amitaṃ namatiṃ sumatiṃ.</gatha>
  </text>
</tree>
