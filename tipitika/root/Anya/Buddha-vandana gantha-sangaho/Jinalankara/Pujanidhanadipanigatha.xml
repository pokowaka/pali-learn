<?xml version='1.0' encoding='UTF-8'?>
<tree text="P&#x16B;j&#x101;nidh&#x101;nad&#x12B;pan&#x12B;g&#x101;th&#x101;" target="text">
  <text>
    <hangnum nr="189"/>
    <gatha type="1"> Tasamā hi jātovarakamhi tassa,</gatha>
    <gatha type="2">Āyattake maṅgalacakkavāḷe;</gatha>
    <gatha type="3">Bhūtehi vatthūhi manoramehi,</gatha>
    <gatha type="last">Pūjemi taṃ pūjitpūjitaṃ pure.</gatha>
    <hangnum nr="190"/>
    <gatha type="1"> Sohaṃ ajja panetasmiṃ cakkavāḷamhi pupphite,</gatha>
    <gatha type="last">Thalaje jalaje vāpi sugandhe ca agandhake.</gatha>
    <hangnum nr="191"/>
    <gatha type="1"> Manussesu anekattha taḷākuyyānavāpisu,</gatha>
    <gatha type="last">Pavane himavantasmiṃ tattha satta mahāsare.</gatha>
    <hangnum nr="192"/>
    <gatha type="1"> Parittadīpe dvisahasse mahādīpe supupphite,</gatha>
    <gatha type="last">Sattaparibhaṇḍaselesu sinerupabbatuttame.</gatha>
    <hangnum nr="193"/>
    <gatha type="1"> Kumuduppalakādīni nāgānaṃ bhavanesupi,</gatha>
    <gatha type="last">Pāṭalādīni pupphāni asurānaṃ hi ālaye.</gatha>
    <hangnum nr="194"/>
    <gatha type="1"> Koviḷārādikāni tu devatānaṃ hi ālaye,</gatha>
    <gatha type="last">Evamādī anekattha pupphite dharaṇīruhe.</gatha>
    <hangnum nr="195"/>
    <gatha type="1"> Campakā salalā nimbā nāgapunnāgaketakā,</gatha>
    <gatha type="last">Vassikā mallikā sālā koviḷārā ca pāṭali.</gatha>
    <hangnum nr="196"/>
    <gatha type="1"> Indīvarā asokā ca kaṇikārā ca makulā,</gatha>
    <gatha type="last">Padumā puṇḍarikā ca sogandhikumuduppalā.</gatha>
    <hangnum nr="197"/>
    <gatha type="1"> Ete caññe ca rukkhā ca valliyo cāpi pupphitā,</gatha>
    <gatha type="last">Sugandhā sukhasamphassā nānāvaṇṇanibhā subhā.</gatha>
    <hangnum nr="198"/>
    <gatha type="1"> Victrā nīlānekāni pītā lohitakāni ca,</gatha>
    <gatha type="last">Kāḷā setā ca mañjaṭṭha nekavaṇṇā supupphitā.</gatha>
    <hangnum nr="199"/>
    <gatha type="1"> Sobhate pabbate heṭṭhā sarehi vanarājihi,</gatha>
    <gatha type="last">Sandamānāhi gaṅgāhi himavā ratanākaro.</gatha>
    <hangnum nr="200"/>
    <gatha type="1"> Pattakiñjakkhareṇūhi okiṇṇaṃ hoti taṃ vanaṃ,</gatha>
    <gatha type="last">Bhamarā pupphgandhehi samantā abhināditā.</gatha>
    <hangnum nr="201"/>
    <gatha type="1"> Athetta sakuṇā santi dijā mañjussarā subhā,</gatha>
    <gatha type="last">Kūjantamupakūjanti utusampupphite dume.</gatha>
    <hangnum nr="202"/>
    <gatha type="1"> Niccharānaṃ nipātena pabbatā abhināditā,</gatha>
    <gatha type="last">Pañcaṅgikāni tūriyāni dibbāni viya suyyare.</gatha>
    <hangnum nr="203"/>
    <gatha type="1"> Tattha naccanti tasmiṃ jalantaggisikhūpamā,</gatha>
    <gatha type="last">Tasmiṃ hi kinnarā kiccaṃ padīpena karīyati.</gatha>
    <hangnum nr="205"/>
    <gatha type="1"> Muttājālāva dissanti niccharānaṃ hi pātakā,</gatha>
    <gatha type="last">Pajjalantā va tiṭṭhanti maṇiveḷuriyādayo.</gatha>
    <hangnum nr="206"/>
    <gatha type="1"> Kāḷānusāri taggaraṃ kappūraṃ haricandanaṃ,</gatha>
    <gatha type="last">Sakuṇānaṃ hi saddena mayūrānaṃ hi kekayā.</gatha>
    <hangnum nr="207"/>
    <gatha type="1"> Bhamarānaṃ hi ninnādā koñcanādena hatthinaṃ,</gatha>
    <gatha type="last">Vijambhitena vāḷānaṃ kinnarānaṃ hi gītiyā;</gatha>
    <hangnum nr="208"/>
    <gatha type="1"> Pabbatānaṃ hi obhāsā maṇīnaṃ jotiyāpi ca,</gatha>
    <gatha type="2">Vicitrabbhavitānehi dumānaṃ pupphadhūpiyā;</gatha>
    <gatha type="last">Evaṃ sabbaṅgasampannaṃ kiṃ siyā nandanaṃ vanaṃ.</gatha>
    <hangnum nr="209"/>
    <gatha type="1"> Evaṃ susamphullavanaṃ hi yaṃ yaṃ,</gatha>
    <gatha type="2">Tahiṃ tahiṃ pupphitapupphitaṃ subhaṃ;</gatha>
    <gatha type="3">Mālaṃ susaddañca manuññagandhaṃ,</gatha>
    <gatha type="last">Pūjemi taṃ pūjitapūjitaṃ purā.</gatha>
    <hangnum nr="210"/>
    <gatha type="1"> Nāgaloke manusse ca deve brahme ca yaṃ siyā,</gatha>
    <gatha type="last">Sāmuddikaṃ bhūmigataṃ ākāsaṭṭhañca yaṃ dhamaṃ.</gatha>
    <hangnum nr="211"/>
    <gatha type="1"> Rajataṃ jātarūpañca muttā veḷuriyā maṇi,</gatha>
    <gatha type="last">Masāragallaṃ phalikaṃ lohitaṅgaṃ pavāḷakaṃ.</gatha>
    <hangnum nr="212"/>
    <gatha type="1"> Yo so anantakappesu pūretvā dasapāramī,</gatha>
    <gatha type="last">Buddho bodhesi sattānaṃ tassa pūjemi taṃ dhanaṃ.</gatha>
    <hangnum nr="213"/>
    <gatha type="1"> Khomaṃ koseyyaṃ kappāsaṃ sāṇaṃ bhaṅgañca kambalaṃ,</gatha>
    <gatha type="last">Dukūlāni ca dibbāni dussāni vividhāni te.</gatha>
    <hangnum nr="214"/>
    <gatha type="1"> Anantavatthadānena hirottappādisaṃvaraṃ,</gatha>
    <gatha type="last">Yassa siddhaṃ siyā tassa dussāni pujayāmahaṃ.</gatha>
    <hangnum nr="215"/>
    <gatha type="1"> Pavane jātarukkhānaṃ nānāphalarasuttamaṃ,</gatha>
    <gatha type="last">Ambā kapiṭṭhā pansā cocamocādinappakā.</gatha>
    <hangnum nr="216"/>
    <gatha type="1"> Tasmiṃ gandharasaṃ ojaṃ buddhaseṭṭhassa pūjitaṃ,</gatha>
    <gatha type="last">Vandāmi sirasā niccaṃ vippasannena cetasā.</gatha>
    <hangnum nr="217"/>
    <gatha type="1"> Pūjemi paṭhamaṃ tassa paṇidhānaṃ acintiyaṃ,</gatha>
    <gatha type="last">Cakkavāḷamhi sabbehi vijjamānehi vatthuhi.</gatha>
    <hangnum nr="218"/>
    <gatha type="1"> Dasannaṃ pāramīnantu pūritaṭṭhānamuttamaṃ,</gatha>
    <gatha type="last">Tato sālavane ramme jātaṭṭhānaṃ carimakaṃ.</gatha>
    <hangnum nr="219"/>
    <gatha type="1"> Chabbasāni padhānasmiṃ karaṇaṃ dukkarakārikaṃ,</gatha>
    <gatha type="last">Apparājitapallaṅkaṃ buddhaṃ buddhaguṇaṃ name.</gatha>
    <hangnum nr="220"/>
    <gatha type="1"> Cuddasa buddhañāṇāni aṭṭharsa āveṇikaṃ,</gatha>
    <gatha type="last">Pūjemi dasabalañāṇaṃ catuvesārajjamuttamaṃ.</gatha>
    <hangnum nr="221"/>
    <gatha type="1"> Āsayānusayañāṇaṃ indriyānaṃ paroparaṃ,</gatha>
    <gatha type="last">Yamakapāṭihīrañca ñāṇaṃ sabbaññutaṃ pi ca.</gatha>
    <hangnum nr="222"/>
    <gatha type="1"> Mahākaruṇāpattiñāṇaṃ anāvaraṇmiti ca,</gatha>
    <gatha type="last">Cha asādhāraṇānete ñatvāna pūjayāmahaṃ.</gatha>
    <hangnum nr="223"/>
    <gatha type="1"> Tato ca sattasattāhe dhammasammasitaṃ name,</gatha>
    <gatha type="last">Brahmunā yācitaṭṭhānaṃ dhammaṃ desayituṃ varaṃ.</gatha>
    <hangnum nr="224"/>
    <gatha type="1"> Isipatane migadāye dhammacakkapavattanaṃ,</gatha>
    <gatha type="last">Tato veḷuvanārāme vasitaṭhānañca pūjaye.</gatha>
    <hangnum nr="225"/>
    <gatha type="1"> Tato jetavanaṃ rammaṃ ciravutthaṃ mahesinā,</gatha>
    <gatha type="last">Asādhāraṇamaññesaṃ yamakapāṭihariyaṃ.</gatha>
    <hangnum nr="226"/>
    <gatha type="1"> Pāricchattakamūlamhi abhidhammañca desanaṃ,</gatha>
    <gatha type="last">Saṅkassanagaradvāre devorohaṇakaṃ pi ca.</gatha>
    <hangnum nr="227"/>
    <gatha type="1"> Tato ca himavantasmiṃ mahāsamayadesanaṃ,</gatha>
    <gatha type="last">Vuttānetāni ṭhānāni natvāna pujayāmahaṃ.</gatha>
    <hangnum nr="228"/>
    <gatha type="1"> Caturāsītisahassehi dhammakkhandhehi saṅgahaṃ,</gatha>
    <gatha type="last">Piṭakattayaṃ yathāvuttavidhinā pūjayāmahaṃ.</gatha>
    <hangnum nr="229"/>
    <gatha type="1"> Mārassa attano āyusaṅkhārosajjanaṃ name,</gatha>
    <gatha type="last">Kusinārāya mallānaṃ yamakasālamantare.</gatha>
    <hangnum nr="230"/>
    <gatha type="1"> Paṇidhānamhi paṭṭhāya kataṃ kiccaṃ asesato,</gatha>
    <gatha type="last">Niṭṭhapetvāna so sabbaṃ parinibbāyināsavo.</gatha>
    <hangnum nr="231"/>
    <gatha type="1"> Evaṃ nibbāyamānassa katakiccassa tādino,</gatha>
    <gatha type="last">Ciragatā mahākaruṇā na nibbāyittha kiñcipi.</gatha>
    <hangnum nr="232"/>
    <gatha type="1"> Svāyaṃ dhammo vinayo ca desito sādhukaṃ mayā,</gatha>
    <gatha type="last">Mamaccayena so satthā dhātu cāpi sarīrajā.</gatha>
    <hangnum nr="233"/>
    <gatha type="1"> Apparājitapallaṅkaṃ bodhirukkhañca uttamaṃ,</gatha>
    <gatha type="last">Mamaccayena satthā ti anujāni mahāmuni.</gatha>
    <hangnum nr="234"/>
    <gatha type="1"> Mama ṭhane ṭhapetvāna dhātubodhiñca pūjitaṃ,</gatha>
    <gatha type="last">Anujānāmi tumhākaṃ sādhanatthaṃ sivañjasaṃ.</gatha>
    <hangnum nr="235"/>
    <gatha type="1"> Tasmā hi tassa saddhammaṃ uggaṇhitvā yathātathaṃ,</gatha>
    <gatha type="last">Yo deseti sambuddho ti natvāna pūjayāmahaṃ.</gatha>
    <hangnum nr="236"/>
    <gatha type="1"> Tasmā sāsapamattaṃ pi jinadhātuṃ asesiya,</gatha>
    <gatha type="last">Vitthinnacakkavāḷamhi natvāna pūjayāmahaṃ.</gatha>
    <hangnum nr="237"/>
    <gatha type="1"> Paramparābhatānaṃ hi imamhā boddhirukkhato,</gatha>
    <gatha type="last">Sabbesaṃ bodhirukkhānaṃ natvāna pūjayāmahaṃ.</gatha>
    <hangnum nr="238"/>
    <gatha type="1"> Yaṃ yaṃ paribhuñji bhagavā pattacīvaramādikaṃ,</gatha>
    <gatha type="last">Sabbaṃ paribhogadhātuṃ natvāna pūjayāmahaṃ.</gatha>
    <hangnum nr="239"/>
    <gatha type="1"> Yattha katthaci sayito āsinno caṅkamepi vā,</gatha>
    <gatha type="last">Pādalañchankaṃ katvā ṭhito natvāna pūjaye.</gatha>
    <hangnum nr="240"/>
    <gatha type="1"> Na sañjānanti ye buddhaṃ evarūpo ti ñātve,</gatha>
    <gatha type="last">Kataṃ taṃ paṭimaṃ sabbaṃ natvāna pūjayāmahaṃ.</gatha>
    <hangnum nr="241"/>
    <gatha type="1"> Evaṃ buddhañca dhammañca saṇghañca anuttaraṃ,</gatha>
    <gatha type="last">Cakkavāḷamhi sabbehi vatthūhi pūjayāmahaṃ.</gatha>
  </text>
</tree>
