<?xml version='1.0' encoding='UTF-8'?>
<tree text="Nekkhammajjh&#x101;sayad&#x12B;pan&#x12B;yamakag&#x101;th&#x101;" target="text">
  <text>
    <centered> Namo tassa yato mahimato yassa tamo na</centered>
    <hangnum nr="49"/>
    <gatha type="1"> Disvā nimittāni madacchidāni,</gatha>
    <gatha type="2">Thīnaṃ virūpāni ratacchidāni;</gatha>
    <gatha type="3">Pāpāni kammāni sukhacchidāni,</gatha>
    <gatha type="last">Laddhāni ñāṇāni bhavacchidāni.</gatha>
    <hangnum nr="50"/>
    <gatha type="1"> Padittagehā viya bheravaṃ ravaṃ,</gatha>
    <gatha type="2">Ravaṃ sammuṭṭhāya gato mahesi;</gatha>
    <gatha type="3">Mahesimolokiyaputtamattano,</gatha>
    <gatha type="last">Tanosi no pemamahoghamattano.</gatha>
    <hangnum nr="51"/>
    <gatha type="1"> Ummāraummāragatuddharitvā,</gatha>
    <gatha type="2">Padaṃ padaṃ yātanarāsabhassa;</gatha>
    <gatha type="3">Alaṃ alaṃkāratarena gantuṃ,</gatha>
    <gatha type="last">Matī matīvetimanaṅgabhaṅge.</gatha>
    <hangnum nr="52"/>
    <gatha type="1"> Ummāraummāragato mahesi,</gatha>
    <gatha type="2">Anaṅgabhaṅgaṃ samacintayittha;</gatha>
    <gatha type="3">Kiṃ me jarāmaccumukhe ṭhitassa,</gatha>
    <gatha type="last">Na me vase kāmavase ṭhitassa.</gatha>
    <hangnum nr="53"/>
    <gatha type="1"> Kāmena kāmena na sādhyamokkhaṃ,</gatha>
    <gatha type="2">Mānena mānena mamatthi kiñci;</gatha>
    <gatha type="3">Māro saseno hi avāraṇīyo,</gatha>
    <gatha type="last">Yantena ucchuṃ viya maddatī maṃ.</gatha>
    <hangnum nr="54"/>
    <gatha type="1"> Ādittamuyātapayātamūnaṃ,</gatha>
    <gatha type="2">Atāṇāleṇāsaraṇe jane te;</gatha>
    <gatha type="3">Disvāna disvāna sivaṃ mayā te,</gatha>
    <gatha type="last">Kāmena kāmena kathaṃ vineyya.</gatha>
    <hangnum nr="55"/>
    <gatha type="1"> Vijjāvijjāya cutañcupetaṃ,</gatha>
    <gatha type="2">Asārasārūpagatañjanaṃ janaṃ;</gatha>
    <gatha type="3">Vijjāyavijjāya yuto cutohaṃ,</gatha>
    <gatha type="last">Pahomi tāretumasaṅgaho gato.</gatha>
    <hangnum nr="56"/>
    <gatha type="1"> Magganti no diṭṭhigatāpavaggaṃ,</gatha>
    <gatha type="2">Aggā ti tevāhu janā samaggā;</gatha>
    <gatha type="3">Naggaṃ aho mohatamassa vaggaṃ,</gatha>
    <gatha type="last">Vaggaṃ hanissāmi tamaggamaggā.</gatha>
    <hangnum nr="57"/>
    <gatha type="1"> Paseyhakārena aseyhadukkhaṃ,</gatha>
    <gatha type="2">Janā janentīha janānameva;</gatha>
    <gatha type="3">Paseyhakārenā aseyhadukkhaṃ,</gatha>
    <gatha type="last">Pāpaṃ na jānanti tato nidānaṃ.</gatha>
    <hangnum nr="58"/>
    <gatha type="1"> Te oghayogāsavasaṃkilesā,</gatha>
    <gatha type="2">Tameva nāsenti tato samuṭṭhitā;</gatha>
    <gatha type="3">Ekantikaṃ jāti jarā ca maccu,</gatha>
    <gatha type="last">Nirantaraṃ taṃ byasanañcanekaṃ.</gatha>
    <hangnum nr="59"/>
    <gatha type="1"> Cīraṃ kilesānasamujjalantaṃ,</gatha>
    <gatha type="2">Disvāna sattānusayaṃ sayambhū;</gatha>
    <gatha type="3">Sādhemi bodhiṃ vinayāmi satte,</gatha>
    <gatha type="last">Pacchāpi passāmi sutaṃ sutantaṃ.</gatha>
    <hangnum nr="60"/>
    <gatha type="1"> Taṃ dibbacakkaṃ khuracakkamālaṃ,</gatha>
    <gatha type="2">Rajjaṃ sasārajjasamajjamajjaṃ;</gatha>
    <gatha type="3">Te bandhavā bandhanamāgatā pare,</gatha>
    <gatha type="last">Suto pasūtoyamanaṅgadūto.</gatha>
    <hangnum nr="61"/>
    <gatha type="1"> Samujjalantaṃ vasatī satīsirī,</gatha>
    <gatha type="2">Sirīsapāgāramidaṃ mahāvisaṃ;</gatha>
    <gatha type="3">Daddallamānā yuvatī vatīmā,</gatha>
    <gatha type="last">Sakaṇṭakāyeva samañjasañjase.</gatha>
    <hangnum nr="62"/>
    <gatha type="1"> Yassā virājitasirī siriyāpi natthi,</gatha>
    <gatha type="2">Tassāvalokiya na tittivasānamatthi;</gatha>
    <gatha type="3">Gacchāmi handa tavanaṅga sirappabhedaṃ,</gatha>
    <gatha type="last">Mattebhakumbhupari sīhavilāsagāmiṃ.</gatha>
    <hangnum nr="63"/>
    <gatha type="1"> Bho bho anaṅgasucira pi panuṇṇabāṇa,</gatha>
    <gatha type="2">Bāṇāni saṃhara panuṇṇamito nirodha;</gatha>
    <gatha type="3">Rodhena cāpadagato manaso na soca,</gatha>
    <gatha type="last">Socaṃ tavappanavalokiya yāmi santiṃ.</gatha>
    <hangnum nr="64"/>
    <gatha type="1"> Ratī ratī kāmaguṇe viveke,</gatha>
    <gatha type="2">Alaṃ alanteva vicintayanto;</gatha>
    <gatha type="3">Manaṃ manaṅgālayasampadālayaṃ,</gatha>
    <gatha type="last">Tahiṃ tahiṃ diṭṭhabālā va pakkami.</gatha>
  </text>
</tree>
