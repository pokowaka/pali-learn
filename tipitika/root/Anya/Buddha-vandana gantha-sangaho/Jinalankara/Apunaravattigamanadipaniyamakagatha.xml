<?xml version='1.0' encoding='UTF-8'?>
<tree text="Apunar&#x101;vattigamanad&#x12B;pan&#x12B;yamakag&#x101;th&#x101;" target="text">
  <text>
    <hangnum nr="78"/>
    <gatha type="1"> Anantakālopacitena tena,</gatha>
    <gatha type="2">Puññena nibbattavimānayāne;</gatha>
    <gatha type="3">Tasmiṃ dine jātasutaṃ pajāpatiṃ,</gatha>
    <gatha type="last">Hitvā gato so sugato gato va.</gatha>
    <hangnum nr="79"/>
    <gatha type="1"> Taṃ jīvamānaṃ pitarañca mātaraṃ,</gatha>
    <gatha type="2">Te ñātake tādisiyo ca itthiyo;</gatha>
    <gatha type="3">Te tādise rammakare nikete,</gatha>
    <gatha type="last">Hitvā gato so sugato gato va.</gatha>
    <hangnum nr="80"/>
    <gatha type="1"> Khomañca pattuṇṇadukūlacīnaṃ,</gatha>
    <gatha type="2">Sakāsikaṃ sādhusugandhavāsitaṃ;</gatha>
    <gatha type="3">Nivāsito sobhati vāsavo va,</gatha>
    <gatha type="last">Hitvā gato so sugato gato va.</gatha>
    <hangnum nr="81"/>
    <gatha type="1"> Vidhippakāsā nidhiyo catasso,</gatha>
    <gatha type="2">Samuggatā bhūtadharā vasundharā;</gatha>
    <gatha type="3">Sattāvasattāvasudhā sudhāsā,</gatha>
    <gatha type="last">Hitvā gato so sugato gato va.</gatha>
    <hangnum nr="82"/>
    <gatha type="1"> Suvaṇṇathāle satarājike subhe,</gatha>
    <gatha type="2">Sādhuṃ sugandhaṃ sucisālibhojanaṃ;</gatha>
    <gatha type="3">Bhutvā savāsīhi vilāsinīhi,</gatha>
    <gatha type="last">Hitvā gata so sugato gato va.</gatha>
    <hangnum nr="83"/>
    <gatha type="1"> Manuññagandhena asuññagandho,</gatha>
    <gatha type="2">Sugandhagandhena vilittagatto;</gatha>
    <gatha type="3">Sugandhavātena suvijjitaṅgo,</gatha>
    <gatha type="last">Hitvā gato so sugato gato va.</gatha>
    <hangnum nr="84"/>
    <gatha type="1"> Sulakkhaṇe hevabhilakkhitaṅgo,</gatha>
    <gatha type="2">Pasādhito devapasādhanena;</gatha>
    <gatha type="3">Virocamāno samarājinīhi,</gatha>
    <gatha type="last">Hitvā gato so sugato gato va.</gatha>
    <hangnum nr="85"/>
    <gatha type="1"> Nānāsanāni sayanāni nivesanāni,</gatha>
    <gatha type="2">Bhābhānibhāni ratanākarasannibhāni;</gatha>
    <gatha type="3">Tatrussitāni ratanaddhajabhūsitāni,</gatha>
    <gatha type="last">Hitvā va tāni himabindusamāni tāni.</gatha>
    <hangnum nr="86"/>
    <gatha type="1"> Nānāvidhehi ratanehi samujjalehi,</gatha>
    <gatha type="2">Nārīhi niccamupagāyitahammiyehi;</gatha>
    <gatha type="3">Rajjehi cakkaratanādivibhūsitehi,</gatha>
    <gatha type="last">Yāto tato hi mahito purisassarehi.</gatha>
  </text>
</tree>
