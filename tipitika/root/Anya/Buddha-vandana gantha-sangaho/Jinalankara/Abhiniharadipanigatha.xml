<?xml version='1.0' encoding='UTF-8'?>
<tree text="Abhin&#x12B;h&#x101;rad&#x12B;pan&#x12B;g&#x101;th&#x101;" target="text">
  <text>
    <hangnum nr="13"/>
    <gatha type="1"> Vadetha tassīdha anappakaṃ guṇaṃ,</gatha>
    <gatha type="2">Na tena tulyo paramo ca vijjati;</gatha>
    <gatha type="3">Kiṃ taṃ guṇaṃ taṃ sadisena dinnaṃ,</gatha>
    <gatha type="last">Sayaṃkataṃ kinnu adhiccaladdhaṃ.</gatha>
    <hangnum nr="14"/>
    <gatha type="1"> Nādhiccaladdhaṃ na ca pubbabuddhā,</gatha>
    <gatha type="2">Brahmādinaṃ sammutiyā bahūnaṃ;</gatha>
    <gatha type="3">Sayaṃkateneva anopamena,</gatha>
    <gatha type="last">Dānādinā laddhamidaṃ vipākaṃ.</gatha>
    <hangnum nr="15"/>
    <gatha type="1"> Ito catunnaṃ asaṅkhiyānaṃ,</gatha>
    <gatha type="2">Sataṃsahassānadhikānamatthake;</gatha>
    <gatha type="3">Kappe atītamhi sumedhatāpaso,</gatha>
    <gatha type="last">Vehāyasaṃ gacchati iddhiyā tadā.</gatha>
    <hangnum nr="16"/>
    <gatha type="1"> Dipaṅkaro nāma jino sasaṅgho,</gatha>
    <gatha type="2">Rammaṃ puraṃ yāti virocamāno;</gatha>
    <gatha type="3">Manussadevehibhipūjiyanto,</gatha>
    <gatha type="last">Sahassaraṃsi viya bhāṇumā nabhe.</gatha>
    <hangnum nr="17"/>
    <gatha type="1"> Tassañjasaṃ kātubahussahānaṃ,</gatha>
    <gatha type="2">Buddhoti sutvā sumano patīto;</gatha>
    <gatha type="3">Mamajja dehaṃ panimassa datvā,</gatha>
    <gatha type="last">Buddho ahaṃ hessamanāgatediso.</gatha>
    <hangnum nr="18"/>
    <gatha type="1"> Tasmiñjase kandaratamhi paṅke,</gatha>
    <gatha type="2">Katvāna setuṃ sayi so sadehaṃ;</gatha>
    <gatha type="3">Buddho ayaṃ gacchatu piṭṭhiyā mamaṃ,</gatha>
    <gatha type="last">Bodhissace hessati me anāgate.</gatha>
    <hangnum nr="19"/>
    <gatha type="1"> Ussīsakaṃ yāti jino hi tassa,</gatha>
    <gatha type="2">Ajjhāsayo sijjhatimassanāgate;</gatha>
    <gatha type="3">Ñatvāna byākāsi asesato hi,</gatha>
    <gatha type="last">Buddho ayaṃ hessatināgatesu.</gatha>
    <hangnum nr="20"/>
    <gatha type="1"> Sutvāna patto va mahābhisekaṃ,</gatha>
    <gatha type="2">Laddhaṃ va bodhiṃ samanussaranto;</gatha>
    <gatha type="3">Pūjetvā yāte munidevamānuse,</gatha>
    <gatha type="last">Uṭṭhāya so sammasi pāramī dasa.</gatha>
    <hangnum nr="21"/>
    <gatha type="1"> Daḷhaṃ gahetvā samatiṃsapāramī,</gatha>
    <gatha type="2">Sikkhattayañcassa jinassa santike;</gatha>
    <gatha type="3">Kātuṃ samattho pi bhavassa pāraṃ,</gatha>
    <gatha type="last">Sattesu kāruññabalā bhavaṃ gato.</gatha>
    <hangnum nr="22"/>
    <gatha type="1"> Uppannuppannake so jinavaramatule pūjayitvā asesaṃ buddho eso hi oso bhavati niyamato byākato tehi tehi tesaṃ tesaṃ jinānaṃ acanamanupamaṃ pūjayitvā sirena,</gatha>
    <gatha type="last">Taṃ taṃ dukkhaṃ sahitvā sakalaguṇadadaṃ pāramī pūrayittha.</gatha>
  </text>
</tree>
