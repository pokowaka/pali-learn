<?xml version='1.0' encoding='UTF-8'?>
<tree text="Tigumbacetiya thoman&#x101;" target="text">
  <text>
    <centered>Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Yo  dīpaṅkaramūlamhi, padaṃ hattagataṃ caji;</gatha>
    <gatha type="last">Sammāsambodhi mākaṅkhaṃ, vande tassa siroruhaṃ.</gatha>
    <paragraph>(Pathyāvattagāthā).</paragraph>
    <hangnum nr="2"/>
    <gatha type="1"> Pūretvā bodhisambhāra-mahesaṃ yo anuttaraṃ;</gatha>
    <gatha type="last">Alattha buddhattaṃ tassa, kesadhātuvaraṃ name.</gatha>
    <paragraph>(Pathyāvattagāthā).</paragraph>
    <hangnum nr="3"/>
    <gatha type="1"> Laddhā buddhattaṃ chaṭhāna-matikkamma pavedayi;</gatha>
    <gatha type="last">Vimuttiṃ rājāyatane, tassa kesavaraṃ name.</gatha>
    <paragraph>(Rakāra bhakāravipulā pathyāvattagāthā).</paragraph>
    <hangnum nr="4"/>
    <gatha type="1"> Tattha sakkadattiyampi, nāgalataṃ harītakaṃ;</gatha>
    <gatha type="last">Anotattodakaṃ bhuñji, vande tassa siroruhaṃ.</gatha>
    <paragraph>(Rakāravipulā pathyāvattagāthā).</paragraph>
    <hangnum nr="5"/>
    <gatha type="1"> Tadā  muggaselapattaṃ, mahārājūhi dinnakaṃ;</gatha>
    <gatha type="last">Tathāgato paṭiggaṇhi, vandāmi tassa sīsajaṃ.</gatha>
    <paragraph>(Rakāravipulā pathyāvattagāthā).</paragraph>
    <hangnum nr="6"/>
    <gatha type="1"> Tadā dvinnaṃ dvebhātika-janehi madhupiṇḍikaṃ;</gatha>
    <gatha type="last">Paribhuñjesi manthampi, tassa sīsasiriṃ name.</gatha>
    <paragraph>(Takāravipulā pathyāvattagāthā).</paragraph>
    <hangnum nr="7"/>
    <gatha type="1"> Yo tapussabhallikānaṃ, tadā dvisaraṇaṃ adā;</gatha>
    <gatha type="last">Lokamhi sabbapaṭhamaṃ, tassa sīrivahaṃ name.</gatha>
    <paragraph>(Rakāra nakāra vipulāpathyāvattagāthā).</paragraph>
    <hangnum nr="8"/>
    <gatha type="1"> Tadā  tatthupaṭṭhakānaṃ, tesaṃ kese adā aṭha;</gatha>
    <gatha type="last">Lokahita mapekkhanto, nātho yo tassa te name.</gatha>
    <paragraph>(Rakāravipulā pathyāvattagāthā).</paragraph>
    <hangnum nr="9"/>
    <gatha type="1"> Tepi taṃ āhāritvāna, pokkharabbatiyaṃ karuṃ;</gatha>
    <gatha type="last">Sajīvakesa cetiyaṃ, nametaṃ sabbapubbakaṃ.</gatha>
    <paragraph>(Makāravipulā pathyāvattagāthā).</paragraph>
    <hangnum nr="10"/>
    <gatha type="1"> Uposathuposathamhi, muñcantaṃ nīlarasmiyo;</gatha>
    <gatha type="last">Bhagavāva lokaatthaṃ, karontaṃ taṃ sadā name.</gatha>
    <paragraph>(Rakāravipulā pathyāvattagāthā).</paragraph>
    <hangnum nr="11"/>
    <gatha type="1"> Cūḷāmaṇidussacetyaṃ , kālamhi bodhisattake;</gatha>
    <gatha type="last">Buddhakāle idaṃ sabba-paṭhamaṃ taṃ namāmahaṃ.</gatha>
    <paragraph>(Rakāravipulā pathyāvattagāthā).</paragraph>
    <hangnum nr="12"/>
    <gatha type="1"> Namāmahaṃ vandāmahaṃ, pūjemahaṃ siroruhaṃ;</gatha>
    <gatha type="last">Puññamidaṃ bhavatu me, paccayo āsavakkhaye.</gatha>
    <paragraph>(Takāra nakāravipulā pathyāvattagāthā).</paragraph>
    <centered>Tigumbacetiyathomanā niṭṭhitā.</centered>
  </text>
</tree>
