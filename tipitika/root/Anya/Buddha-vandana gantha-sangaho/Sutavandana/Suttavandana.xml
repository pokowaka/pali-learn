<?xml version='1.0' encoding='UTF-8'?>
<tree text="Suttavandan&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Dhammattha  desanā vedha,</gatha>
    <gatha type="2">Catugambhīra duddasaṃ;</gatha>
    <gatha type="3">Dhammaṃ lokassa desentaṃ,</gatha>
    <gatha type="last">Dhammarājaṃ namāmahaṃ;</gatha>
    <hangnum nr="2"/>
    <gatha type="1"> Buddho  paccekabuddho ca,</gatha>
    <gatha type="2">Arahā cakkavattīti;</gatha>
    <gatha type="3">Thūpāthūpārahaṃ vande,</gatha>
    <gatha type="last">Catuthūpārahesu taṃ;</gatha>
    <hangnum nr="3"/>
    <gatha type="1"> Petaseyyo  kāmabhogī,</gatha>
    <gatha type="2">Sīhaseyyo tathāgato;</gatha>
    <gatha type="3">Sayantaṃ catuseyyesu,</gatha>
    <gatha type="last">Catutthena name jinaṃ;</gatha>
    <hangnum nr="4"/>
    <gatha type="1"> Aṇḍajā jalābujā ca;</gatha>
    <gatha type="2">Saṃsedajo papātikā;</gatha>
    <gatha type="3">Catuyoni pariccheda,</gatha>
    <gatha type="last">Ñāṇavantaṃ name jinaṃ;</gatha>
    <hangnum nr="5"/>
    <gatha type="1"> Sutabuddhonubuddho  ca,</gatha>
    <gatha type="2">Pacceko jinabuddhoti;</gatha>
    <gatha type="3">Catutthaṃ catubuddhesu,</gatha>
    <gatha type="last">Vandāmi lokanāyakaṃ;</gatha>
    <hangnum nr="6"/>
    <gatha type="1"> Rāhuggaṃ  attabhāgīnaṃ,</gatha>
    <gatha type="2">Mandhātā kāmabhogīnaṃ;</gatha>
    <gatha type="3">Māro adhipateyyānaṃ,</gatha>
    <gatha type="2">Buddho loke sadevake;</gatha>
    <gatha type="3">Catuagga paññattīnaṃ,</gatha>
    <gatha type="last">Aggapattaṃ name jinaṃ.</gatha>
    <hangnum nr="7"/>
    <gatha type="1"> Dānaṃ  piyakathā attha,</gatha>
    <gatha type="2">Cariyā sadisattatā;</gatha>
    <gatha type="3">Catusaṅgaha vatthūhi,</gatha>
    <gatha type="2">Asaṅkhiyesu jātisu;</gatha>
    <gatha type="3">Lokassa saṅgahetāraṃ,</gatha>
    <gatha type="last">Vandāmi lokanāyakaṃ;</gatha>
    <hangnum nr="8"/>
    <gatha type="1"> Lobho doso ca mohoti,</gatha>
    <gatha type="2">Anto paccatthike tayo;</gatha>
    <gatha type="3">Dujjaye  sabbaverīhi,</gatha>
    <gatha type="last">Sañjitaṃpi sudhiṃ name;</gatha>
    <hangnum nr="9"/>
    <gatha type="1"> Jāti puñña mahattāni,</gatha>
    <gatha type="2">Guṇamahattamuttamaṃ;</gatha>
    <gatha type="3">Timahatthehi sampannaṃ,</gatha>
    <gatha type="last">Vandāmi lokanāyakaṃ;</gatha>
    <hangnum nr="10"/>
    <gatha type="1"> Hetu  phala sampadāyo,</gatha>
    <gatha type="2">Sattupakārasampadā;</gatha>
    <gatha type="3">Tisampadāhi sampannaṃ,</gatha>
    <gatha type="last">Vandāmi lokanāyakaṃ.</gatha>
    <hangnum nr="11"/>
    <gatha type="1"> Ñāṇappahānānubhāva,</gatha>
    <gatha type="2">Surūpakārasampadā;</gatha>
    <gatha type="3">Catuphala sampadāhi,</gatha>
    <gatha type="last">Taṃ sampannaṃ name jinaṃ.</gatha>
    <hangnum nr="12"/>
    <gatha type="1"> Āsayo  ca payogoti,</gatha>
    <gatha type="2">Sattupakāra sampadā;</gatha>
    <gatha type="3">Duvidhā yassa sampannā,</gatha>
    <gatha type="last">Sammā maṃ pātu so jino.</gatha>
    <hangnum nr="13"/>
    <gatha type="1"> Mahosadhe vessantare,</gatha>
    <gatha type="2">Pacchimabhavike tathā;</gatha>
    <gatha type="3">Tijātīsu name vācaṃ,</gatha>
    <gatha type="last">Bhāsentaṃ jāyanakkhaṇe.</gatha>
    <hangnum nr="14"/>
    <gatha type="1"> Nemimhi  sādhine ceva,</gatha>
    <gatha type="2">Mandhātari ca guttile;</gatha>
    <gatha type="3">Catūsu manujattena,</gatha>
    <gatha type="last">Devalokaṃ gataṃ name.</gatha>
    <hangnum nr="15"/>
    <gatha type="1"> Saṅkhāro rūpavikāro,</gatha>
    <gatha type="2">Lakkhaṇaṃ vānanissaṭaṃ;</gatha>
    <gatha type="3">Nibbānaṃ  paññatticeti,</gatha>
    <gatha type="last">Pañca ñeyyantaguṃ name.</gatha>
    <hangnum nr="16"/>
    <gatha type="1"> Putta dāra pariccāgā,</gatha>
    <gatha type="2">Rajjaṅgaṃ jīva cāgīti;</gatha>
    <gatha type="3">Pañca mahāpariccāge,</gatha>
    <gatha type="last">Karaṃ sudukkare name.</gatha>
    <hangnum nr="17"/>
    <gatha type="1"> Rūpañca  vedanā saññā,</gatha>
    <gatha type="2">Saṅkhārā viññāṇantime;</gatha>
    <gatha type="3">Pañcakkhandhe parijānaṃ,</gatha>
    <gatha type="last">Tipariññāhi taṃ name.</gatha>
    <hangnum nr="18"/>
    <gatha type="1"> Manussa deva gatiyo,</gatha>
    <gatha type="2">Peto ca nirayo tathā;</gatha>
    <gatha type="3">Tiracchānoti pañcetā,</gatha>
    <gatha type="last">Chindantaṃ gatiyo name;</gatha>
    <hangnum nr="19"/>
    <gatha type="1"> Devaputto  kileso ca,</gatha>
    <gatha type="2">Abhisaṅkhāra mārako;</gatha>
    <gatha type="3">Khandho maccūti pañcete,</gatha>
    <gatha type="last">Māre vijitavaṃ name.</gatha>
    <hangnum nr="20"/>
    <gatha type="1"> Purebhattaṃ pacchābhattaṃ,</gatha>
    <gatha type="2">Purimañceva majjhimaṃ;</gatha>
    <gatha type="3">Pacchimanti sadā pañca,</gatha>
    <gatha type="last">Buddhakiccaṃ karaṃ name.</gatha>
    <hangnum nr="21"/>
    <gatha type="1"> Rūpā  saddā gandhā rasā,</gatha>
    <gatha type="2">Phoṭṭhabbā ca manoramā;</gatha>
    <gatha type="3">Pañca kāmaguṇe hitvā,</gatha>
    <gatha type="last">Kheḷaṃva niggataṃ name.</gatha>
    <hangnum nr="22"/>
    <gatha type="1"> Rāgasallaṃ  dosasallaṃ,</gatha>
    <gatha type="2">Mohā māno ca diṭṭhīti;</gatha>
    <gatha type="3">Vande vajjātivajjantaṃ,</gatha>
    <gatha type="last">Pañcasallapanūdanaṃ.</gatha>
    <hangnum nr="23"/>
    <gatha type="1"> Dīgho majjhima saṃyuttā,</gatha>
    <gatha type="2">Aṅguttaro ca khuddako;</gatha>
    <gatha type="3">Iti pañca nikāyehi,</gatha>
    <gatha type="last">Suvinentaṃ pajaṃ name.</gatha>
    <hangnum nr="24"/>
    <gatha type="1"> Issariyaṃ  yaso dhammo,</gatha>
    <gatha type="2">Kāmo sirī payattīti;</gatha>
    <gatha type="3">Bhagyehi chahi sampannaṃ,</gatha>
    <gatha type="last">Vandāmi lokanāyakaṃ.</gatha>
    <hangnum nr="25"/>
    <gatha type="1"> Piyāpiyaṃ  bhūtābhūtaṃ,</gatha>
    <gatha type="2">Atthānatthaṃ yathārahaṃ;</gatha>
    <gatha type="3">Missā chasu suvācaṃva,</gatha>
    <gatha type="last">Bhāsantaṃ atthakaṃ name.</gatha>
    <hangnum nr="26"/>
    <gatha type="1"> Alaso ca pamādo ca,</gatha>
    <gatha type="2">Anuṭṭhānaṃ asaṃyamo;</gatha>
    <gatha type="3">Niddā tantīti chiddehi,</gatha>
    <gatha type="last">Chahi muttaṃ sadā name.</gatha>
    <hangnum nr="27"/>
    <gatha type="1"> Mahākaruṇāsamāpatti ,</gatha>
    <gatha type="2">Yamakappāṭihāriyaṃ;</gatha>
    <gatha type="3">Āsayānusaye ñāṇaṃ,</gatha>
    <gatha type="2">Indriyāna paropare;</gatha>
    <gatha type="3">Sabbaññutā nāvaraṇaṃ,</gatha>
    <gatha type="last">Chā sādhāraṇikaṃ name.</gatha>
    <hangnum nr="28"/>
    <gatha type="1"> Kāmacchando  ca byāpādo,</gatha>
    <gatha type="2">Thinamiddhañca saṃsayo;</gatha>
    <gatha type="3">Avijjuddhacca kukkuccaṃ,</gatha>
    <gatha type="last">Chavinīvaraṇaṃ name.</gatha>
    <hangnum nr="29"/>
    <gatha type="1"> Iddhividhaṃ dibbasotaṃ,</gatha>
    <gatha type="2">Paracitta vijānanā;</gatha>
    <gatha type="3">Pubbenivāsānussati ,</gatha>
    <gatha type="2">Dibbacakkhāsavakkhayo;</gatha>
    <gatha type="3">Chaḷabhiññāhi sampannaṃ,</gatha>
    <gatha type="last">Vandāmi purisuttamaṃ.</gatha>
    <hangnum nr="30"/>
    <gatha type="1"> Nīla pītā ca odātā,</gatha>
    <gatha type="2">Mañjiṭṭhā ca pabhassarā;</gatha>
    <gatha type="3">Lohitāti cha raṃsīhī,</gatha>
    <gatha type="last">Vijjotantaṃ sadā name.</gatha>
    <hangnum nr="31"/>
    <gatha type="1"> Assādādīnavo  ceva,</gatha>
    <gatha type="2">Nissaraṇaphalaṃ tathā;</gatha>
    <gatha type="3">Upāyāṇattīti chadhā,</gatha>
    <gatha type="last">Saddhammadesakaṃ name.</gatha>
    <hangnum nr="32"/>
    <gatha type="1"> Rāgo  doso ca moho ca,</gatha>
    <gatha type="2">Vitakkacariyā tathā;</gatha>
    <gatha type="3">Saddhā buddhīti bhājentaṃ,</gatha>
    <gatha type="last">Tā chaḷecariyā name.</gatha>
    <hangnum nr="33"/>
    <gatha type="1"> Rajataṃ kanakaṃ muttā,</gatha>
    <gatha type="2">Maṇi veḷuriyāni ca;</gatha>
    <gatha type="3">Vajirañca pavāḷanti,</gatha>
    <gatha type="last">Seṭṭhi sattadhano viya.</gatha>
    <hangnum nr="34"/>
    <gatha type="1"> Saddhāsīlaṃ sutaṃcāgo,</gatha>
    <gatha type="2">Hirī ottappiyaṃ dhanaṃ,</gatha>
    <gatha type="3">Paññādhananti sambuddhaṃ,</gatha>
    <gatha type="last">Vande sattamahādhanaṃ.</gatha>
    <hangnum nr="35"/>
    <gatha type="1"> Cakkaṃ  hatthi asso maṇi,</gatha>
    <gatha type="2">Gahapatitthiyo tathā;</gatha>
    <gatha type="3">Supariṇāyakocāti,</gatha>
    <gatha type="last">Sattaratano cakkavattīva.</gatha>
    <hangnum nr="36"/>
    <gatha type="1"> Sati dhammavicayo ca,</gatha>
    <gatha type="2">Tatheva vīriyaṃ pīti;</gatha>
    <gatha type="3">Passaddhi  samādhupekkhā,</gatha>
    <gatha type="2">Saddhamma cakkavattikaṃ;</gatha>
    <gatha type="3">Satta bojjhaṅgaratanaṃ,</gatha>
    <gatha type="last">Namāmi purisuttamaṃ.</gatha>
    <hangnum nr="37"/>
    <gatha type="1"> Yugandharo  īsadharo,</gatha>
    <gatha type="2">Karavīko sudassano;</gatha>
    <gatha type="3">Nemindharo vinatako,</gatha>
    <gatha type="2">Assakaṇṇo mahānage;</gatha>
    <gatha type="3">Sattete hattharūpaṃva,</gatha>
    <gatha type="last">Sampassantaṃ jinaṃ name.</gatha>
    <hangnum nr="38"/>
    <gatha type="1"> Kaṇṇamuṇḍo anotatto,</gatha>
    <gatha type="2">Kuṇālo rathakārako;</gatha>
    <gatha type="3">Sīhappapāta chaddantā,</gatha>
    <gatha type="2">Mandākinī mahāsare;</gatha>
    <gatha type="3">Sattete  sabbathā passaṃ,</gatha>
    <gatha type="last">Diṭṭheva pātikaṃ name.</gatha>
    <hangnum nr="39"/>
    <gatha type="1"> Manussattaṃ liṅgasampatti,</gatha>
    <gatha type="2">Hetu satthāradassanaṃ;</gatha>
    <gatha type="3">Pabbajjā guṇasampatti,</gatha>
    <gatha type="2">Adhikāro ca chandatā;</gatha>
    <gatha type="3">Aṭṭhadhamma samodhānā,</gatha>
    <gatha type="last">Bhinīhārantaguṃ name.</gatha>
    <hangnum nr="40"/>
    <gatha type="1"> Visaṭṭhaṃ  mañju viññeyyaṃ,</gatha>
    <gatha type="2">Savanīyāvisāriṇā;</gatha>
    <gatha type="3">Gambhīro binduninnādo,</gatha>
    <gatha type="last">Aṭṭhaṅgikasaraṃ name.</gatha>
    <hangnum nr="41"/>
    <gatha type="1"> Cattāri  rūpajhānāni,</gatha>
    <gatha type="2">Tathevārūpajhānāni;</gatha>
    <gatha type="3">Tā samāpattiyo aṭṭha,</gatha>
    <gatha type="last">Sevantaṃ ruciyā name.</gatha>
    <hangnum nr="42"/>
    <gatha type="1"> Aṇimā laṅghimā kammaṃ,</gatha>
    <gatha type="2">Mahimā pattimā tathā;</gatha>
    <gatha type="3">Īsitā  vasitā ceva,</gatha>
    <gatha type="2">Yatthakāmāvasāyitā;</gatha>
    <gatha type="3">Aṭṭhissariya puṇṇattā,</gatha>
    <gatha type="last">Issarātissaraṃ name.</gatha>
    <hangnum nr="43"/>
    <gatha type="1"> Manomayiddhiñāṇañca ,</gatha>
    <gatha type="2">Chaḷabhiññā vipassanā;</gatha>
    <gatha type="3">Aṭṭhavijjāhi sampannaṃ,</gatha>
    <gatha type="last">Vande tilokaketukaṃ.</gatha>
    <hangnum nr="44"/>
    <gatha type="1"> Jāti jarā rujā kālo,</gatha>
    <gatha type="2">Caturāpāyadukkhāti;</gatha>
    <gatha type="3">Aṭṭha saṃvegavatthūni,</gatha>
    <gatha type="last">Bhāsantaṃ vividhaṃ name.</gatha>
    <hangnum nr="45"/>
    <gatha type="1"> Suttaṅgaṃ  veyyākaraṇaṃ,</gatha>
    <gatha type="2">Geyyaṃ gāthā ca jātakaṃ;</gatha>
    <gatha type="3">Abbhūtadhamma vedallā,</gatha>
    <gatha type="2">Udānamiti vuttakaṃ;</gatha>
    <gatha type="3">Navaṅgaṃ sabbalokassa,</gatha>
    <gatha type="last">Dadantaṃ sāsanaṃ name.</gatha>
    <hangnum nr="46"/>
    <gatha type="1"> Yā  samāpattiyo aṭṭha,</gatha>
    <gatha type="2">Nirodho cāti te nava,</gatha>
    <gatha type="3">Anupubbavihāre taṃ,</gatha>
    <gatha type="last">Sevantaṃ ruciyā name.</gatha>
    <hangnum nr="47"/>
    <gatha type="1"> Ekattañceva nānattaṃ,</gatha>
    <gatha type="2">Kāyasaññīhi yogato,</gatha>
    <gatha type="3">Cattāro tathāruppā ca,</gatha>
    <gatha type="2">Asaññīcāti te nava,</gatha>
    <gatha type="3">Sattavāse vibhajitvā,</gatha>
    <gatha type="last">Pakāsentaṃ name jinaṃ.</gatha>
    <hangnum nr="48"/>
    <gatha type="1"> Seyyassa  sadiso seyyo,</gatha>
    <gatha type="2">Hīnoti tividho vidho,</gatha>
    <gatha type="3">Tathā sadisahīnānaṃ,</gatha>
    <gatha type="last">Navavidhe nudaṃ name.</gatha>
    <hangnum nr="49"/>
    <gatha type="1"> Anatthaṃ  me carati ca,</gatha>
    <gatha type="2">Tathā cari carissati,</gatha>
    <gatha type="3">Mittassa arinotvatthaṃ,</gatha>
    <gatha type="last">Navāghāte jahaṃ name.</gatha>
    <hangnum nr="50"/>
    <gatha type="1"> Dānaṃ sīlañca nikkhamaṃ,</gatha>
    <gatha type="2">Paññā vīriyapañcamaṃ,</gatha>
    <gatha type="3">Khantī  saccamadhiṭṭhānaṃ,</gatha>
    <gatha type="2">Mettupekkhāti tādasa,</gatha>
    <gatha type="3">Pūretvā pāramī vande,</gatha>
    <gatha type="last">Sammāsambodhimajjhavaṃ;</gatha>
    <hangnum nr="51"/>
    <gatha type="1"> Kāḷāvakañca gaṅgeyyaṃ,</gatha>
    <gatha type="2">Paṇḍaraṃ tamba piṅgalaṃ,</gatha>
    <gatha type="3">Gandha maṅgala hemañca,</gatha>
    <gatha type="last">Uposatha chaddantime.</gatha>
    <hangnum nr="52"/>
    <gatha type="1"> Dhāreti dasaposānaṃ,</gatha>
    <gatha type="2">Nāgo kāḷāvako balaṃ;</gatha>
    <gatha type="3">Sahassakoṭiposānaṃ ;</gatha>
    <gatha type="last">Chaddantovāranuttamo.</gatha>
    <hangnum nr="53"/>
    <gatha type="1"> Dasa sahassakoṭīnaṃ,</gatha>
    <gatha type="2">Posānaṃ baladhāraṇaṃ;</gatha>
    <gatha type="3">Chaddantānaṃ dasannañca,</gatha>
    <gatha type="last">Dasakāyabalaṃ name.</gatha>
    <hangnum nr="54"/>
    <gatha type="1"> Ṭhānāṭhāne  vipāke ca,</gatha>
    <gatha type="2">Magge sabbatthagāminaṃ;</gatha>
    <gatha type="3">Nānādhātūsu lokesu,</gatha>
    <gatha type="last">Adhimuttimhi pāṇinaṃ;</gatha>
    <hangnum nr="55"/>
    <gatha type="1"> Paropariyatte ñāṇaṃ,</gatha>
    <gatha type="2">Indriyānañca pāṇinaṃ;</gatha>
    <gatha type="3">Jhānādīsu ñāṇaṃ pubbe,</gatha>
    <gatha type="2">Nivāse dibbacakkhu ca;</gatha>
    <gatha type="3">Āsavakkhayañāṇanti,</gatha>
    <gatha type="last">Dasabalañāṇaṃ name.</gatha>
    <hangnum nr="56"/>
    <gatha type="1"> Mūlagandho  sāro pheggu,</gatha>
    <gatha type="2">Taco papaṭiko raso;</gatha>
    <gatha type="3">Pattaṃ pupphaṃ phalañceva,</gatha>
    <gatha type="2">Gandhagandhoti saṃvaraṃ;</gatha>
    <gatha type="3">Sugandhaṃ dasagandhehi,</gatha>
    <gatha type="last">Vilimpantaṃ sadā name.</gatha>
    <hangnum nr="57"/>
    <gatha type="1"> Samādhi  ñāṇavipphārā,</gatha>
    <gatha type="2">Adhiṭṭhānaṃ vikubbanā;</gatha>
    <gatha type="3">Manomayāriyā iddhi,</gatha>
    <gatha type="last">Tathā kammavipākajā.</gatha>
    <hangnum nr="58"/>
    <gatha type="1"> Vijjāmayā puññavato;</gatha>
    <gatha type="2">Payoga paccayiddhiti;</gatha>
    <gatha type="3">Aggapatta dasiddhīnaṃ,</gatha>
    <gatha type="last">Pāṭiheraṃ karaṃ name.</gatha>
    <hangnum nr="59"/>
    <gatha type="1"> Muttā  maṇi veḷuriyaṃ,</gatha>
    <gatha type="2">Saṅkho sallo pavāḷakaṃ;</gatha>
    <gatha type="3">Suvaṇṇaṃ rajataṃ lohi,</gatha>
    <gatha type="2">Taṅko masāragallanti;</gatha>
    <gatha type="3">Dasadhā  ratanehiggaṃ,</gatha>
    <gatha type="last">Bhogiṃ paññāmaṇiṃ name.</gatha>
    <hangnum nr="60"/>
    <gatha type="1"> Sithilaṃ dhanitaṃ dīghaṃ,</gatha>
    <gatha type="2">Rassañca garukaṃ lahu;</gatha>
    <gatha type="3">Niggahitaṃ vimuttañca,</gatha>
    <gatha type="2">Sambandhañca vavatthitaṃ;</gatha>
    <gatha type="3">Vivarantaṃ name dhammaṃ,</gatha>
    <gatha type="last">Dasabyañjanabheditaṃ.</gatha>
    <hangnum nr="61"/>
    <gatha type="1"> Pasādojo  madhuratā,</gatha>
    <gatha type="2">Samatā sukhumālatā;</gatha>
    <gatha type="3">Silesodāratā kanti,</gatha>
    <gatha type="2">Atthabyatti samādhayo;</gatha>
    <gatha type="3">Dasa saddaguṇopetaṃ,</gatha>
    <gatha type="last">Dhammaṃ pātu karaṃ name.</gatha>
    <hangnum nr="62"/>
    <gatha type="1"> Lobho  doso moho māno,</gatha>
    <gatha type="2">Uddhaccaṃ diṭṭhi saṃsayo;</gatha>
    <gatha type="3">Ahirikamanottappaṃ,</gatha>
    <gatha type="2">Thinanti sabba dāhake;</gatha>
    <gatha type="3">Kilese dasa te saddhiṃ,</gatha>
    <gatha type="last">Vāsanāya jahaṃ name.</gatha>
    <hangnum nr="63"/>
    <gatha type="1"> Saterā  daṇḍamaṇikā,</gatha>
    <gatha type="2">Macchavilolagaggarā;</gatha>
    <gatha type="3">Sukkhāsani kapisisā,</gatha>
    <gatha type="2">Vicakkā sañña kukkuṭā;</gatha>
    <gatha type="3">Navāsanīhi phālentaṃ,</gatha>
    <gatha type="last">Tibbaṃ paññāsaniṃ name.</gatha>
    <hangnum nr="64"/>
    <gatha type="1"> Rodanā  kodhāvudho ca,</gatha>
    <gatha type="2">Ujjhantissariyaṃ tathā;</gatha>
    <gatha type="3">Paṭisaṅkhānaṃ,</gatha>
    <gatha type="2">Khanti aṭṭhabalesu taṃ;</gatha>
    <gatha type="3">Pathavīsadisaṃ vande,</gatha>
    <gatha type="last">Aṭṭhamena vināyakaṃ.</gatha>
    <hangnum nr="65"/>
    <gatha type="1"> Kāmarogo  ca paṭigho,</gatha>
    <gatha type="2">Māno diṭṭhi ca saṃsayo;</gatha>
    <gatha type="3">Bhavarāgo avijjāti,</gatha>
    <gatha type="last">Sattānusayinaṃ name.</gatha>
    <hangnum nr="66"/>
    <gatha type="1"> Titthiyāpakatimahāsāvakā,</gatha>
    <gatha type="2">Aggasāvakā paccekabuddhasambuddhā;</gatha>
    <gatha type="3">Visiṭṭhaṃ  sabbathā chasu,</gatha>
    <gatha type="2">Pubbe nivāsa viññūsu;</gatha>
    <gatha type="last">Tilokamakuṭaṃ name.</gatha>
    <hangnum nr="67"/>
    <gatha type="1"> Buddhacakkhu samantā ca,</gatha>
    <gatha type="2">Ñāṇaṃ yaṃ dibbacakkhu ca;</gatha>
    <gatha type="3">Dhammoti pañca cakkhūhi,</gatha>
    <gatha type="last">Dassāviṃ mārajiṃ name.</gatha>
    <hangnum nr="68"/>
    <gatha type="1"> Khuddakā  khaṇikā okkantikā ca,</gatha>
    <gatha type="2">Pharaṇā tathā ubbegā;</gatha>
    <gatha type="3">Pañca pītīhi pinentaṃ,</gatha>
    <gatha type="last">Ruciyā ca namāmahaṃ.</gatha>
    <hangnum nr="69"/>
    <gatha type="1"> Dukkhaṃ samudayasaccaṃ,</gatha>
    <gatha type="2">Nirodho maggasaccakaṃ;</gatha>
    <gatha type="3">Catusaccamabhijānaṃ ,</gatha>
    <gatha type="last">Catukiccehi taṃ name.</gatha>
    <hangnum nr="70"/>
    <gatha type="1"> Pīḷanā saṅkhatattho ca,</gatha>
    <gatha type="2">Tapo vipariṇāmanā;</gatha>
    <gatha type="3">Dukkhasaccaṃ catukkehi,</gatha>
    <gatha type="last">Vibhattāviṃ muniṃ name.</gatha>
    <hangnum nr="71"/>
    <gatha type="1"> Āyūhanaṃ  nidānañca,</gatha>
    <gatha type="2">Saṃyogo palibodhanaṃ;</gatha>
    <gatha type="3">Catukkehi samudayaṃ,</gatha>
    <gatha type="last">Vibhattāviṃ muniṃ name.</gatha>
    <hangnum nr="72"/>
    <gatha type="1"> Nissaraṇañca viveko,</gatha>
    <gatha type="2">Asaṅkhatāmataṃ tathā;</gatha>
    <gatha type="3">Nirodhañca catukkehi,</gatha>
    <gatha type="last">Vibhattāviṃ muniṃ name.</gatha>
    <hangnum nr="73"/>
    <gatha type="1"> Niyyāniko  ca hetvattho,</gatha>
    <gatha type="2">Dassanādhipateyyakaṃ;</gatha>
    <gatha type="3">Maggasaccaṃ catukkehi,</gatha>
    <gatha type="last">Vibhattāviṃ muniṃ name.</gatha>
    <hangnum nr="74"/>
    <gatha type="1"> Satthako  ca asammoho,</gatha>
    <gatha type="2">Sappāyo ceva gocaro;</gatha>
    <gatha type="3">Catusampajaññā vinā,</gatha>
    <gatha type="last">Bhāviṃ name tathāgataṃ.</gatha>
    <hangnum nr="75"/>
    <gatha type="1"> Pahinākhila dukkhāhaṃ,</gatha>
    <gatha type="2">Bhavasāgara pāraguṃ;</gatha>
    <gatha type="3">Vande sāraguṇopetaṃ,</gatha>
    <gatha type="last">Tenamhi bhavapārago.</gatha>
    <hangnum nr="76"/>
    <gatha type="1"> Rūpārūpavilāsagga ,</gatha>
    <gatha type="2">Rūpācinteyya saṃyuttaṃ;</gatha>
    <gatha type="3">Vande sāraguṇopetaṃ,</gatha>
    <gatha type="last">Tenamhātularūpavā.</gatha>
    <hangnum nr="77"/>
    <gatha type="1"> Iddhi  iddhi vilāsagga,</gatha>
    <gatha type="2">Iddhi cinteyya saṃyuttaṃ;</gatha>
    <gatha type="3">Vande sāraguṇepetaṃ,</gatha>
    <gatha type="last">Tenamhā tulaiddhimā.</gatha>
    <hangnum nr="78"/>
    <gatha type="1"> Vācā vācā vilāsagga,</gatha>
    <gatha type="2">Vācā cinteyya saṃyuttaṃ;</gatha>
    <gatha type="3">Vande sāraguṇopetaṃ,</gatha>
    <gatha type="last">Tenamhā tulavācako.</gatha>
    <hangnum nr="79"/>
    <gatha type="1"> Ñāṇa  ñāṇa vilāsagga,</gatha>
    <gatha type="2">Ñāṇācinteyya saṃyuttaṃ;</gatha>
    <gatha type="3">Vande sāraguṇopetaṃ,</gatha>
    <gatha type="last">Tenamhā tulañāṇavā.</gatha>
    <hangnum nr="80"/>
    <gatha type="1"> Sajjhaṃ hemañca ratanaṃ,</gatha>
    <gatha type="2">Gehaṃ vatthañca bhojanaṃ;</gatha>
    <gatha type="3">Tadaññepi  yathācittaṃ,</gatha>
    <gatha type="last">Māpeyyāhaṃ name jinaṃ.</gatha>
    <hangnum nr="81"/>
    <gatha type="1"> Sajjhaṃ hemañca ratanaṃ,</gatha>
    <gatha type="2">Gehaṃ vatthañca bhojanaṃ;</gatha>
    <gatha type="3">Tadaññepi yathācittaṃ,</gatha>
    <gatha type="last">Māpeyyaṃ kammajiddhiyā.</gatha>
    <hangnum nr="82"/>
    <gatha type="1"> Sattabojjhaṅga  ratano,</gatha>
    <gatha type="2">Saddhādiratano muni;</gatha>
    <gatha type="3">Satippabhutiratano,</gatha>
    <gatha type="last">Vande taṃ purisuttamaṃ.</gatha>
    <hangnum nr="83"/>
    <gatha type="1"> Cakkādisattaratanaṃ,</gatha>
    <gatha type="2">Muttādiratanaṃ subhaṃ;</gatha>
    <gatha type="3">Vatthappabhutiratanaṃ,</gatha>
    <gatha type="last">Chandakkhaṇe labhāmahaṃ.</gatha>
    <hangnum nr="84"/>
    <gatha type="1"> Sampuṇṇacittasaṅkappo ,</gatha>
    <gatha type="2">Yathākaṅkhitamāpako,</gatha>
    <gatha type="3">Kenacinabhibhūto yo,</gatha>
    <gatha type="last">Sabbābhibhū name jinaṃ.</gatha>
    <hangnum nr="85"/>
    <gatha type="1"> Sampuṇṇacittasaṅkappo ,</gatha>
    <gatha type="2">Yathākaṅkhitamāpako,</gatha>
    <gatha type="3">Kenacinabhibhūtamhi,</gatha>
    <gatha type="last">Sabbābhibhū bhave bhave.</gatha>
    <hangnum nr="86"/>
    <gatha type="1"> Dasa chaddantarājāva,</gatha>
    <gatha type="2">Dasa kāyabalo muni;</gatha>
    <gatha type="3">Dasa ñāṇabbalotulyo,</gatha>
    <gatha type="last">Vande taṃ samaṇuttamaṃ.</gatha>
    <hangnum nr="87"/>
    <gatha type="1"> Atikāyajavo  buddho,</gatha>
    <gatha type="2">Raññājavanahaṃsato;</gatha>
    <gatha type="3">Kā kathā ñāṇavegassa,</gatha>
    <gatha type="last">Vande taṃ samaṇuttamaṃ.</gatha>
    <hangnum nr="88"/>
    <gatha type="1"> Chaddantanāgarājāva,</gatha>
    <gatha type="2">Bhave bhave mahabbalo;</gatha>
    <gatha type="3">Rājājavanahaṃsova,</gatha>
    <gatha type="last">Paramaggajavo bhave.</gatha>
    <hangnum nr="89"/>
    <gatha type="1"> Udakā  kāsacārī ca,</gatha>
    <gatha type="2">Mahinimujjako jino;</gatha>
    <gatha type="3">Māpako ca yathā cittaṃ,</gatha>
    <gatha type="last">Vande taṃ ñeyyapāraguṃ.</gatha>
    <hangnum nr="90"/>
    <gatha type="1"> Udakā kāsacārī ca,</gatha>
    <gatha type="2">Mahinimujjako bhave;</gatha>
    <gatha type="3">Māpako ca yathācittaṃ,</gatha>
    <gatha type="last">Bhavaso kammajiddhiyā.</gatha>
    <hangnum nr="91"/>
    <gatha type="1"> Gāme  vane ca sabbattha,</gatha>
    <gatha type="2">Devehi manussehi ca;</gatha>
    <gatha type="3">Ābhatānantalābhassa,</gatha>
    <gatha type="2">Sadā yassa mahesino;</gatha>
    <gatha type="3">Pattalābhaggataṃ lokaṃ,</gatha>
    <gatha type="last">Taṃ vande munipuṅgavaṃ.</gatha>
    <hangnum nr="92"/>
    <gatha type="1"> Gāme  vane ca sabbattha,</gatha>
    <gatha type="2">Devehi manussehi ca;</gatha>
    <gatha type="3">Ābhatā nantalābho me,</gatha>
    <gatha type="last">Sadā hotu bhavābhave.</gatha>
    <hangnum nr="93"/>
    <gatha type="1"> Puññassimassa tejena,</gatha>
    <gatha type="2">Yathā cittaṃ samijjhatu;</gatha>
    <gatha type="3">Sabbicchā  sabbacintā ca,</gatha>
    <gatha type="last">Khippaṃ me jātijātiyaṃ.</gatha>
    <hangnum nr="94"/>
    <gatha type="1"> Natthīti vacanaṃ dukkhaṃ,</gatha>
    <gatha type="2">Dehīti vacanaṃ tathā;</gatha>
    <gatha type="3">Tasmā natthīti dehīti,</gatha>
    <gatha type="last">Mā me hotu bhavābhave.</gatha>
    <hangnum nr="95"/>
    <gatha type="1"> Sabbaṃ  paravasaṃ dukkhaṃ,</gatha>
    <gatha type="2">Sabbamissariyaṃ sukhaṃ;</gatha>
    <gatha type="3">Sabbaṃ paravasamatthu,</gatha>
    <gatha type="last">Sabbamissariyaṃ bhave.</gatha>
    <hangnum nr="96"/>
    <gatha type="1"> Vitakkento bhajjakāyo,</gatha>
    <gatha type="2">Sabbāvudha vāraṇo ca;</gatha>
    <gatha type="3">Chaddanta vāraṇabalo,</gatha>
    <gatha type="last">Bhaveyyaṃ jātijā tiyaṃ.</gatha>
    <hangnum nr="97"/>
    <gatha type="1"> Subhalakkhaṇasampanno ,</gatha>
    <gatha type="2">Suvaṇṇavaṇṇavā bhave;</gatha>
    <gatha type="3">Brahmassaro karavika,</gatha>
    <gatha type="last">Bhāṇī ca jātijātiyaṃ.</gatha>
    <hangnum nr="98"/>
    <gatha type="1"> Bhūrimapañño sippānaṃ,</gatha>
    <gatha type="2">Sabbesaṃ kusalo bhave;</gatha>
    <gatha type="3">Visajjetuṃ samatthova,</gatha>
    <gatha type="last">Sabbapucchānaṃ ṭhānaso.</gatha>
    <hangnum nr="99"/>
    <gatha type="1"> Verādhaṃsīya  bhogā ca,</gatha>
    <gatha type="2">Anantākhīṇa bhogavā;</gatha>
    <gatha type="3">Anantābhajja pariso,</gatha>
    <gatha type="last">Bhavaso pāpuṇe sivaṃ.</gatha>
    <hangnum nr="100"/>
    <gatha type="1"> Mā  nasseyyaṃ pasayheyyaṃ,</gatha>
    <gatha type="2">Ussukkehi pyahaṃ saha;</gatha>
    <gatha type="3">Pañcaverehi koṭīhi,</gatha>
    <gatha type="last">Bhaṇḍaṃ vā akātukāmitaṃ.</gatha>
    <hangnum nr="101"/>
    <gatha type="1"> Meghaṃ vātañca ratanaṃ,</gatha>
    <gatha type="2">Dhaññaṃ vatthañca bhojanaṃ;</gatha>
    <gatha type="3">Sabbicchitaṃ tadaññampi,</gatha>
    <gatha type="last">Māpeyyaṃ kammajiddhiyā.</gatha>
    <hangnum nr="102"/>
    <gatha type="1"> Puññenetena  nibbānaṃ,</gatha>
    <gatha type="2">Santaṃ pappomi tāvatā;</gatha>
    <gatha type="3">Bhaveyyaṃ sabbajātīsu,</gatha>
    <gatha type="2">Catusampattiyā sadā;</gatha>
    <gatha type="3">Catucakkena sampanno,</gatha>
    <gatha type="last">Saddhammehi ca sattahi.</gatha>
    <hangnum nr="103"/>
    <gatha type="1"> Sammādiṭṭhi  vasupete,</gatha>
    <gatha type="2">Kulamhi seṭṭhasammate,</gatha>
    <gatha type="3">Sabbasakkata saṃsuddhe;</gatha>
    <gatha type="last">Bhave tihetusandhiko.</gatha>
    <hangnum nr="104"/>
    <gatha type="1"> Ghāsacchādanaṃ bhogañca,</gatha>
    <gatha type="2">Neva hatthena kātuna,</gatha>
    <gatha type="3">Bhuñjeyyamiddhiyātveva,</gatha>
    <gatha type="last">Māpetvā yāvadatthakaṃ.</gatha>
    <hangnum nr="105"/>
    <gatha type="1"> Manussānaṃ  atikkamma,</gatha>
    <gatha type="2">Devānaṃ viya bhojanaṃ,</gatha>
    <gatha type="3">Vatthaṃ bhogo ca me hontu,</gatha>
    <gatha type="last">Parivārātisundarā.</gatha>
    <hangnum nr="106"/>
    <gatha type="1"> Dasāsuttaṃpi me bhogaṃ,</gatha>
    <gatha type="2">Pañcaverā bhave bhave;</gatha>
    <gatha type="3">Māgaṇheyyuñca nasseyyuṃ,</gatha>
    <gatha type="last">Asoko bhogahetume.</gatha>
    <hangnum nr="107"/>
    <gatha type="1"> Sabbaṅgasubha  sampanno,</gatha>
    <gatha type="2">Siṅgīnikkha savaṇṇa vā;</gatha>
    <gatha type="3">Bāttiṃsa lakkhaṇūpeto,</gatha>
    <gatha type="last">Atappana rūpa vā bhave.</gatha>
    <hangnum nr="108"/>
    <gatha type="1"> Kāyo candanagandho ca,</gatha>
    <gatha type="2">Mukhaṃ uppalagandhikaṃ;</gatha>
    <gatha type="3">Aṭṭhaṅgiko  karavika,</gatha>
    <gatha type="last">Mañjūghoso ca me hotu.</gatha>
    <hangnum nr="109"/>
    <gatha type="1"> Tikkha gambhīra pañño ca,</gatha>
    <gatha type="2">Hāsātijavapaññavā,</gatha>
    <gatha type="3">Bhūri nibbedha pañño ca;</gatha>
    <gatha type="last">Sabbapañhavisajjano.</gatha>
    <hangnum nr="111"/>
    <gatha type="1"> Anto  soḷasavassassa,</gatha>
    <gatha type="2">Tipeṭakadharo bhave;</gatha>
    <gatha type="3">Sabbakammesu sippesu,</gatha>
    <gatha type="last">Vijjāṭhānesu pāragū.</gatha>
  </text>
</tree>
