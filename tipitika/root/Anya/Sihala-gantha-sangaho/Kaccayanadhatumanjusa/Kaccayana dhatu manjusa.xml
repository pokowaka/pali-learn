<?xml version='1.0' encoding='UTF-8'?>
<tree text="Kacc&#x101;yana dh&#x101;tu ma&#xF1;j&#x16B;s&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <gatha type="1">Nirutti nikarā’pāra-pāravāra’ntagaṃ muniṃ,</gatha>
    <gatha type="last">Vanditvā dhātumañjūsaṃ-brūmi pāvacanañjasaṃ.</gatha>
    <gatha type="1">Sogatāgama mā’gamma-taṃ taṃvyākaraṇāni ca,</gatha>
    <gatha type="last">Pāṭhe cā’paṭhitāpe’ttha dhātvatthā ca pavuccare.</gatha>
    <paragraph>Chanda’hānitthamo’kāraṃ-dhātvantānaṃ  siyākva ci, yūnaṃ dīgho ca dhātumhā-pubbama’tthapadaṃ api.</paragraph>
    <hangnum nr="1"/>
    <gatha type="1"> Bhū sattāyaṃ paca pāke gamusappa gatimhi (ca);</gatha>
    <gatha type="last">Siloka (dhātu) saṅghāte saki saṅkāya (vattate;).</gatha>
    <hangnum nr="2"/>
    <gatha type="1"> (Atho) kuka-vakā’dāne ke sadde aki lakkhaṇe;</gatha>
    <gatha type="last">Ku sadde kucchite ṭaṅka dhāraṇe maki maṇḍane.</gatha>
    <hangnum nr="3"/>
    <gatha type="1"> Vaki koṭillayātrāsu sakka-ṭīkadvayaṃ gate;</gatha>
    <gatha type="last">Kaki lolattane yāte takī (idha) gatādisu.</gatha>
    <paragraph nr="4"> Vava, lokanavittisu cakkhavutimhi (tu) rukkha (ca) khe thirahiṃsakhaṇe niya, mo’panayiṭṭhi vatādisa muṇḍisu dikkha (’tha) kakkha-kakhā hasane tura, hiṃsanavuddhigatīsu (hi) dakkha’danamhi (tu) jakkha (ca) bhakkha (matā) ana, jāladukhesu (tu) dikkha (ca) dukkha (ca) ikkha disa’ṅka na ko’kha suse.</paragraph>
    <paragraph nr="5"> [A] nikkha cumbane’(pi) sikkha vijju’pādu’ pāsānamhi rakkha guttivāraṇe (pi) uñchane (siyā’pi) bhikkha yāvaladdhya’laddhisū (pi) vakkha rosasaṃhatesu mokkha muttiyaṃ caje (pi) cikkha vācabodhanesu.</paragraph>
    <paragraph>[Ba]  nakha makha rakha naṅkhāmaṅkharakkhī’khīlaṅkhā lakha vakha ikha iṅkhā uṅkha vaṅkhū’kha gatyaṃ vakhi makhi kakhi kaṅkhe khī khaye ukkha seke khu khutadhanisu (vutto) khe(’tha) khāde supe (ca.)</paragraph>
    <hangnum nr="6"/>
    <gatha type="1"> Aggo (tu) gatikoṭille laga saṅge mage’sane;</gatha>
    <gatha type="last">Agī igī rigī ligī vagī gatya’tthadhātavo.</gatha>
    <hangnum nr="7"/>
    <gatha type="1"> Silāgha katthane jaggha hasane aggha agghane;</gatha>
    <gatha type="last">Sighī āghāyane (hoti) laghi sosagatīsu (ca;).</gatha>
    <hangnum nr="8"/>
    <gatha type="1"> Vaca byattavace yāca yācane ruca dittiyaṃ;</gatha>
    <gatha type="last">Suca soke kuca sadde (atho) vica vivecane.</gatha>
    <hangnum nr="9"/>
    <gatha type="1"> Añca pūjāgate vañca gamane kiñcā’vamaddane;</gatha>
    <gatha type="last">Luñcā’panayane nacca naccane maca rocane.</gatha>
    <hangnum nr="10"/>
    <gatha type="1"> Accā’ccane cu vacane saco (tu) samavāyane;</gatha>
    <gatha type="last">Paca yāte kaci-vacca dittiyaṃ maci dhāraṇe.</gatha>
    <hangnum nr="11"/>
    <gatha type="1"> Puccha sampucchane muccha mohasmiṃ lañcha lakkhaṇe;</gatha>
    <gatha type="last">Añchā’yāme (bhave) puñcha puñchane uñcha uñchane.</gatha>
    <hangnum nr="12"/>
    <gatha type="1"> Taccho tanukiraye piñcha piñchane rāja dittiyaṃ;</gatha>
    <gatha type="last">Vajā’jagamane rañja rāge bhañjā’vamaddane.</gatha>
    <hangnum nr="13"/>
    <gatha type="1"> Añju byattigatīkanti makkhaṇesve’ja kampane;</gatha>
    <gatha type="last">Bhaja saṃsevane sañja saṅge (tu) iñja kampane.</gatha>
    <hangnum nr="14"/>
    <gatha type="1"> Yaja devaccane dānasaṅgatīkaraṇesu (ca);</gatha>
    <gatha type="last">Tijakkhamanisānesu dāne(’pi) caja hāniyaṃ.</gatha>
    <hangnum nr="15"/>
    <gatha type="1"> Sajā’liṅgana vissajja nimmāṇe mujja mujjane;</gatha>
    <gatha type="last">Majja saṃsuddhiyaṃ lajja lajjane tajja tajjane.</gatha>
    <hangnum nr="16"/>
    <gatha type="1"> Ajja-sajjā’jjane sajja nimmāṇe gajja saddane;</gatha>
    <gatha type="last">Guja-kuja dvayaṃ sadde akhyatte khajja bhakkhaṇe.</gatha>
    <hangnum nr="17"/>
    <gatha type="1"> Bhajja pāke viji bhayacalane vīja vījane;</gatha>
    <gatha type="last">Khajī gamanavekalle jī jaye ju jave (siyā;).</gatha>
    <hangnum nr="18"/>
    <gatha type="1"> Jhe cintāyujjha ussagge gamane aṭa-paṭa dvayaṃ;</gatha>
    <gatha type="last">Naṭa nacce raṭa paribhāsane vaṭa veṭhane.</gatha>
    <hangnum nr="19"/>
    <gatha type="1"> Vaṭṭa āvattane vaṇṭa vaṇṭatthe kaṭa maddane;</gatha>
    <gatha type="last">Phuṭo visaraṇādīsu kaṭa saṃvaraṇe gate.</gatha>
    <hangnum nr="20"/>
    <gatha type="1"> Ghuṭa ghose patighāte viṭa’kkose (ca) pesane;</gatha>
    <gatha type="last">Bhaṭa bhatyaṃ kuṭa-koṭṭacchedane luṭa loṭane.</gatha>
    <hangnum nr="21"/>
    <gatha type="1"> Jaṭa-jhaṭa-piṭa saṅghāte ciṭu’ttāse ghaṭī’hane;</gatha>
    <gatha type="last">Ghaṭi saṅghaṭṭane taṭṭa cchedane muṭa maddane.</gatha>
    <hangnum nr="22"/>
    <gatha type="1"> Paṭha byattavace heṭha bādhāyaṃ veṭha veṭhane;</gatha>
    <gatha type="last">Suṭhī-kuṭhī dvayaṃ sose pīṭha hiṃsanadhāraṇe.</gatha>
    <hangnum nr="23"/>
    <gatha type="1"> Kaṭha sosanapākesu vaṭha thulattane (bhave);</gatha>
    <gatha type="last">Kaṭhi sose ruṭha-luṭho’paghāte saṭha ketave.</gatha>
    <hangnum nr="24"/>
    <gatha type="1"> (Siyā haṭha balakkāre kaḍibhede kaḍicchide;</gatha>
    <gatha type="last">Maṇḍa vibhūsane caṇḍa caṇḍikke bhaḍi bhaṅḍane.</gatha>
    <hangnum nr="25"/>
    <gatha type="1"> Paḍi uppaṇḍane liṅgavekalle muḍi khaṇḍane,</gatha>
    <gatha type="last">Gaḍi vatte’kadesamhi gaḍi sannivaye(’pica;);</gatha>
    <hangnum nr="26"/>
    <gatha type="1"> Raḍi-eraḍi hiṃsāyaṃ piḍi saṅghātaādisu,</gatha>
    <gatha type="last">Kuḍi dāhe paḍi gate hiḍi āhiṇḍane (siyā;);</gatha>
    <hangnum nr="27"/>
    <gatha type="1"> Karaṇḍa bhājana’tthamhi (atho) laḍi jigucchane,</gatha>
    <gatha type="last">(Vattate) meḍikoṭille saḍi gumbatthamīraṇe;</gatha>
    <hangnum nr="28"/>
    <gatha type="1"> (Atho’pi) aḍi aṇḍatthe (dissate) tuḍi toḍane,</gatha>
    <gatha type="last">Vaḍḍha saṃvaḍḍhane kaḍḍha kaḍḍhaṇe bhaṇa bhāsane;</gatha>
    <hangnum nr="29"/>
    <gatha type="1"> Soṇa vaṇṇe guṇa’bhyāse iṇa-pheṇa dvayaṃ gate,</gatha>
    <gatha type="last">Paṇa vohārathomesu (vattate) kaṇa milane;</gatha>
    <hangnum nr="30"/>
    <gatha type="1"> Aṇa-raṇa-kaṇa-muṇa-kvaṇa-kuṇa sadde,</gatha>
    <gatha type="2">Yata patiyatane juta dittimhi;</gatha>
    <gatha type="3">Ata-pata gamane cita saññāṇe,</gatha>
    <gatha type="last">Kita vāsā’do vatu vattumhi.</gatha>
    <hangnum nr="31"/>
    <gatha type="1"> (Bhave) kattha silāghāyaṃ matha-mattha viloḷane,</gatha>
    <gatha type="last">Nātha yācanasantāpa isserā’siṃsanesu (ca;)</gatha>
    <hangnum nr="32"/>
    <gatha type="1"> Putha (ce) puthu vitthāre byatha bhīticalesu (ca),</gatha>
    <gatha type="last">Gotthu vaṃse patha-pantha gate nanda samiddhiyaṃ;</gatha>
    <hangnum nr="33"/>
    <gatha type="1"> Vandā’bhivādathomesu gada byattavace’(pica),</gatha>
    <gatha type="last">(Atho) ninda garahāyaṃ khadi pakkhandanādisu;</gatha>
    <hangnum nr="34"/>
    <gatha type="1"> Edī (tu) kiñcicalena cadi kantihiḷādane,</gatha>
    <gatha type="last">Kilidī paridevādo udissavakiledane;</gatha>
    <hangnum nr="35"/>
    <gatha type="1"> Idī (tu) paramissariye adiandu (ca) bandhane,</gatha>
    <gatha type="last">Bhaganda sevane (hoti) bhadda kalyāṇakammani;</gatha>
    <hangnum nr="36"/>
    <gatha type="1"> Sida siṅgārapākesu sadduharitasosane,</gatha>
    <gatha type="last">Madi balye muda-madā santose madda maddane;</gatha>
    <hangnum nr="37"/>
    <gatha type="1"> Sandu passavanādīsu kanda’vhāne (ca’) rodane,</gatha>
    <gatha type="last">Vida lābhe dada dāne rudi assuvimocane;</gatha>
    <hangnum nr="38"/>
    <gatha type="1"> Sado visaraṇā’dānagamane (cā’)vasādane,</gatha>
    <gatha type="last">Hiḷāda (tu) sukhe sūdakkharaṇe rada vilekhaṇe;</gatha>
    <hangnum nr="39"/>
    <gatha type="1"> Sāda assādanādīsu gada byattavace’(pica),</gatha>
    <gatha type="last">Nada abyattasadde (tu) radā’dā-khāda-bhakkhaṇe;</gatha>
    <hangnum nr="40"/>
    <gatha type="1"> Adda yācanayātrādisva (tho) mida sinehane,</gatha>
    <gatha type="last">(Siyā) khuda jigacchāyaṃ daḷidda duggaccaṃ (hi tu;)</gatha>
    <hangnum nr="41"/>
    <gatha type="1"> Dā dave du gatīvuddhayaṃ dā dāne vida jānane,</gatha>
    <gatha type="last">Tadi ālasiye bādha bādhāyaṃ gudha kīḷane;</gatha>
    <hangnum nr="42"/>
    <gatha type="1"> (Atho) gādha patiṭṭhāyaṃ vuṭhu-edha (ca) vuddhiyaṃ,</gatha>
    <gatha type="last">Dhā (hoti) dhāraṇe (ceva) cintāyaṃ budha bodhane;</gatha>
    <hangnum nr="43"/>
    <gatha type="1"> Sidhu gatimhi yudha sampahāre vidha vedhane,</gatha>
    <gatha type="last">Rādha hiṃsāyasaṃrādhe badha-bandha (ca) bandhane;</gatha>
    <hangnum nr="44"/>
    <gatha type="1"> Sidha-sādha (ca) siddhimhi dhe pāne indha dittiyaṃ,</gatha>
    <gatha type="2">Māna pūjāya vana-sana sambhave ana pāṇane;</gatha>
    <gatha type="last">Kana dittigatīkantyaṃ khana-khanva’vadāraṇe.</gatha>
    <hangnum nr="45"/>
    <gatha type="1"> Gupa gopanake gupa saṃvaraṇe tapa santāpe tapa issariye,</gatha>
    <gatha type="last">Cupa mandagate tapuubbege rapa-lapa vākye sapa akkose;</gatha>
    <hangnum nr="46"/>
    <gatha type="1"> Japa-jappa vace’byatte tappa santappane (siyā),</gatha>
    <gatha type="last">Kapi kiñcicale kappa sāmatthe vepu kampane;</gatha>
    <hangnum nr="47"/>
    <gatha type="1"> Tappa santagatecchede takke hiṃsādisu’(ccate),</gatha>
    <gatha type="last">Vapa bījavinikkhepe dhūpa santapane’(pi ca);</gatha>
    <hangnum nr="48"/>
    <gatha type="1"> Capa sāntve pu pavane jhapa dāhe supo saye,</gatha>
    <gatha type="last">Puppha vikasane (hoti) ramba’lambavasaṃsane;</gatha>
    <hangnum nr="49"/>
    <gatha type="1"> Cumba vadanasaṃyoge kamba saṃvaraṇe (mato),</gatha>
    <gatha type="last">Amba sadde (ca) assāde tāyane sabi maṇḍane;</gatha>
    <hangnum nr="50"/>
    <gatha type="1"> Gabba dappe’bba-sabbā’(pi) gamane pubba pūraṇe,</gatha>
    <gatha type="last">Gumba’bbagumbane cabba adane ubba dhāraṇe;</gatha>
    <hangnum nr="51"/>
    <gatha type="1"> Labha lābhe jambha gattavināme subha sobhane,</gatha>
    <gatha type="last">Bhī bhaye rabha rābhasse (cā)’rambhe khubha sañcale;</gatha>
    <hangnum nr="52"/>
    <gatha type="1"> Thambha-khambha patibandhe gabbha pāgabbhiye vadhe,</gatha>
    <gatha type="last">Sumbha saṃsumbhane sambha vissāse yabha methune;</gatha>
    <hangnum nr="53"/>
    <gatha type="1"> Dubha jīgiṃsane dabbha ganthane udrabhā’dane,</gatha>
    <gatha type="last">Kamū (tu) padavikkhepe khamū (tu) sahaṇe (siyā;)</gatha>
    <hangnum nr="54"/>
    <gatha type="1"> Bhamu anavaṭṭhāne (ca) vamu uggiraṇādisu,</gatha>
    <gatha type="last">Kilamu-klamū gelaññe ramu kīḷā’ya (mīrito;)</gatha>
    <hangnum nr="55"/>
    <gatha type="1"> Damo dame nama name (atho) sama parissame,</gatha>
    <gatha type="last">Yamu uparame nāse ama yāte mu bandhane;</gatha>
    <hangnum nr="56"/>
    <gatha type="1"> Dhamo pumo (ca) dhamane tama saṅkāvibhūsane,</gatha>
    <gatha type="last">Dhuma-thīma (ca) saṅghāte tama sāntva’vasādiye;</gatha>
    <hangnum nr="57"/>
    <gatha type="1"> Ayo vayo paya-mayo nayo rayagatimhi (ca)</gatha>
    <gatha type="last">Daya dānagatīrakkhā hiṃsādisu yu missane;</gatha>
    <gatha type="1">Cāya sampūjane tāya santāne pāya vuddhiyaṃ,</gatha>
    <gatha type="last">(Atho) usūya dosā’vikaraṇe sāya sāyane;</gatha>
    <hangnum nr="58"/>
    <gatha type="1"> Tara taraṇasmiṃ thara santharaṇe bhara bharaṇasmiṃ phara sampharaṇe,</gatha>
    <gatha type="last">Sara gati cintā hiṃsā sadde phura calanādo hara haraṇasmiṃ;</gatha>
    <hangnum nr="59"/>
    <gatha type="1"> Ri santatismiṃ ri gate ru sadde khuracchidasmiṃ dhara dhāraṇamhi,</gatha>
    <gatha type="last">Jara jīraṇatthe marapāṇacāge khara sekanāse ghara sevanamhi;</gatha>
    <hangnum nr="60"/>
    <gatha type="1"> Garo nigareṇa seke dara ḍāhe vidāraṇe,</gatha>
    <gatha type="last">Cara gatibhakkhaṇesu vara saṃvaraṇādisu;</gatha>
    <hangnum nr="61"/>
    <gatha type="1"> Caracchede aranāse gate (ca) pūra pūraṇe,</gatha>
    <gatha type="last">Kura kkose nara naye jāgara supinakkhaye;</gatha>
    <hangnum nr="62"/>
    <gatha type="1"> Pīlu-palū-sala-hulā gatya’tthā cala kampane,</gatha>
    <gatha type="last">Khala sañcalane phulla vikāse jala dittiyaṃ;</gatha>
    <hangnum nr="63"/>
    <gatha type="1"> Phala nipphattiyaṃ (hoti) dala dittividāraṇe,</gatha>
    <gatha type="last">Dala duggatiyaṃ nīla vaṇṇe mīla nimīlane;</gatha>
    <hangnum nr="64"/>
    <gatha type="1"> Sila samādhimhi kīla bandhe gala-gilā’dane,</gatha>
    <gatha type="last">Kūla āvaraṇe sūla rujāyaṃ balapāṇane;</gatha>
    <hangnum nr="65"/>
    <gatha type="1"> Tala-mūla patiṭṭhāyaṃ vala-valla nivāraṇe,</gatha>
    <gatha type="last">Palla ninne (ca) gamane mala-malla’vadhāraṇe;</gatha>
    <hangnum nr="66"/>
    <gatha type="1"> (Vattate) khila kāṭhinne kalile ala-kala dvayaṃ,</gatha>
    <gatha type="last">Vella sañcalane kalla sajjane alibandhane;</gatha>
    <hangnum nr="67"/>
    <gatha type="1"> Culla hāvakiraye thūlā’kassane cūla maddane,</gatha>
    <gatha type="last">(Vattate) khala soceyyo pala rakkhagatesu(pi;)</gatha>
    <hangnum nr="68"/>
    <gatha type="1"> Kela-khela-cela-pela-vela-sañcalanādisu,</gatha>
    <gatha type="last">Ava rakkhaṇe jīva pāṇadhāraṇe (tu) plavo gate;</gatha>
    <hangnum nr="69"/>
    <gatha type="1"> Kaṇḍuvanamhi kaṇḍuvo saraṇe chedane dave,</gatha>
    <gatha type="last">Davo (tu) davane devu devane sevu sevane;</gatha>
    <hangnum nr="70"/>
    <gatha type="1"> Dhāva gamanavuddhimhi (paṭhito) dhovu dhovane;</gatha>
    <gatha type="2">Ve-vī dve tantusantāne ve-vu saṃvaraṇe (siyā)</gatha>
    <gatha type="last">Hve avhāne keva seke dhuva yātrā thiresu (ca;);</gatha>
    <hangnum nr="71"/>
    <gatha type="1"> Asa gasa adane ghasa adanasmiṃ-isa pariyese isuicchāyaṃ,</gatha>
    <gatha type="last">Sasu pāṇanagatihiṃsā’dya’tthe-masa āmasane musa sammose;</gatha>
    <hangnum nr="72"/>
    <gatha type="1"> Kusa akkose dusa appīte-tusa santose pusa posamhi,</gatha>
    <gatha type="last">Rusa ālepe rusa hiṃsāyaṃ-masu macchere usu dāhe (’pi;)</gatha>
    <hangnum nr="73"/>
    <gatha type="1"> Hasa hasanasmiṃ ghusa saddasmiṃ-tasa ubbege trasa ubbege,</gatha>
    <gatha type="last">Lasa kantya’tthe rasa assāde-(puna)bhasa bhasmikaraṇe(cā’pi;)</gatha>
    <hangnum nr="74"/>
    <gatha type="1"> Gavesa maggaṇe paṃsa nāsane disa pekkhaṇe,</gatha>
    <gatha type="last">Sāsā’nusiṭṭhiyaṃ haṃsa pitiyaṃ pāsa bandhane;</gatha>
    <hangnum nr="75"/>
    <gatha type="1"> Saṃsa pasaṃsane issa issāyaṃ kassa kassane,</gatha>
    <gatha type="last">Dhaṃsa padhaṃsane siṃsa icchāyaṃ ghaṃsa ghaṃsane;</gatha>
    <hangnum nr="76"/>
    <gatha type="1"> Saṃsa-daṃsā (tu) ḍasane bhāsa vācāya dittiyaṃ,</gatha>
    <gatha type="last">(Siyā) bhusa alaṅkāre (atho) āsū’pavesane;</gatha>
    <hangnum nr="77"/>
    <gatha type="1"> Vasa kantinivāsesu vassasecanasaddane,</gatha>
    <gatha type="last">Kisa sāṇe kasa gate kasa hiṃsāvilekhane;</gatha>
    <hangnum nr="78"/>
    <gatha type="1"> Disā’tisajjanā’dīsu kāsa dittimhi sajjane,</gatha>
    <gatha type="last">(Duve dhātu) khasa-jhasa hiṃsāyaṃ misa milane;</gatha>
    <hangnum nr="79"/>
    <gatha type="1"> Su hiṃsākulasandhānayātrā’dīsu su passave,</gatha>
    <gatha type="last">Su sadde su pasavane si saye (ca) si sevane;</gatha>
    <hangnum nr="80"/>
    <gatha type="1"> Maha pūjāyā’rahapūjāyaṃ-guha saṃvaraṇe liha assāde,</gatha>
    <gatha type="last">Raha cāgasmiṃ muha mucchāyaṃ-maha sattāyaṃ bahu saṃkhyāne;</gatha>
    <hangnum nr="81"/>
    <gatha type="1"> Saha khame daha bhasmikaraṇe (ca) patiṭṭhāyaṃ,</gatha>
    <gatha type="last">Ruha sañjanane ūha vitakke vaha pāpaṇe;</gatha>
    <hangnum nr="82"/>
    <gatha type="1"> Duha’ppapūraṇe nāse diho upacaye (mato),</gatha>
    <gatha type="last">Nindāyaṃ garaho īha ghaṭṭane miha sevane;</gatha>
    <hangnum nr="83"/>
    <gatha type="1"> Gāha viloḷane brūha-baha-braha (ca) vuddhiyaṃ,</gatha>
    <gatha type="2">Vhe saddamhi hasane hā cāge luḷa manthane</gatha>
    <gatha type="last">Kīḷavihāramhi laḷa vilāse’(mesavuddhikā;)</gatha>
  </text>
</tree>
