<?xml version='1.0' encoding='UTF-8'?>
<tree text="Tan&#x101;dayo " target="text">
  <text>
    <hangnum nr="120"/>
    <gatha type="1"> Tanu vitthāre saka sattismiṃ-du paritāpe sanu dānasmiṃ,</gatha>
    <gatha type="2">Vana yācāyaṃ manu bodhasmiṃ-hi gate apa pāpuṇanasmiṃ (hi,)</gatha>
    <gatha type="last">Kara karaṇasmiṃ(bhavati)si bandhe-su abhissavane(tanu ādīni;)</gatha>
    <centered>Niccaṃ ṇeṇayantā curādayo.</centered>
    <hangnum nr="121"/>
    <gatha type="1"> Cura theyye loka (dhātu) dassane aki lakkhaṇe,</gatha>
    <gatha type="last">Siyā thaka patighāte (puna) takka vitakkaṇe;</gatha>
    <hangnum nr="122"/>
    <gatha type="1"> Lakkha dassanaaṅkesu (vattate) makkha makkhaṇe,</gatha>
    <gatha type="last">Bhakkhā’dane mokkha moce sukha-dukkha (ca) takiraye;</gatha>
    <hangnum nr="123"/>
    <gatha type="1"> Liṅga cittakirayā’dīsu maga-magga gavesane,</gatha>
    <gatha type="last">(Punā’pi) paca vitthāre klese vañca palambhane.</gatha>
    <hangnum nr="124"/>
    <gatha type="1"> Vacca ajjhāyane acca pūjāyaṃ vaca bhāsane,</gatha>
    <gatha type="last">Raca patiyatane suca pesuññe ruca rocane;</gatha>
    <hangnum nr="125"/>
    <gatha type="1"> Mucappamocane loca dassane kaca dittiyaṃ,</gatha>
    <gatha type="last">Sajjā’jja ajjane tajja tajjane vajja vajjane;</gatha>
    <hangnum nr="126"/>
    <gatha type="1"> Yuja saṃyamane pūja pūjāyaṃ tija tejane,</gatha>
    <gatha type="last">Paja magga saṃvaraṇe gate bhaja vibhājane;</gatha>
    <hangnum nr="127"/>
    <gatha type="1"> (Atho) bhāja puthakkāre sabhāja pītidassane,</gatha>
    <gatha type="last">(Atho tu) ghaṭa saṅghāte ghaṭṭa sañcalanā’disu;</gatha>
    <hangnum nr="128"/>
    <gatha type="1"> Kuṭa-koṭṭacchedane (dve) kuṭa ākoṭanā’disu,</gatha>
    <gatha type="last">Naṭa nacce caṭa-puṭa bhede vaṇṭa vibhājane;</gatha>
    <hangnum nr="129"/>
    <gatha type="1"> Tuvaṭṭa ekasayane ghaṭo visaraṇe (siyā),</gatha>
    <gatha type="2">Guṇṭha oguṇṭhane heṭha bādhāyaṃ veṭha veṭhane</gatha>
    <gatha type="last">Guḍi veṭhe kaḍi-khaḍi bhedane maḍi bhūsane;</gatha>
    <hangnum nr="130"/>
    <gatha type="1"> Paṇḍa-bhaṇḍa paribhāse daḍi āṇāya (mīrito),</gatha>
    <gatha type="last">Taḍi saṃtāḷane piṇḍa saṅghāte chaḍḍa chaḍḍane;</gatha>
    <hangnum nr="131"/>
    <gatha type="1"> Vaṇṇa saṃvaṇṇane cuṇṇa cuṇṇane āṇa pesane,</gatha>
    <gatha type="last">Gaṇa saṃkalane kaṇṇa savaṇe cinta cintane;</gatha>
    <hangnum nr="132"/>
    <gatha type="1"> Santa saṅkocane manta gutta bhāsana jānane,</gatha>
    <gatha type="last">Cita saṃcetanā’disu kitta saṃsaddane (bhave;)</gatha>
    <hangnum nr="133"/>
    <gatha type="1"> Yata nīyyātane gantha sandabbhe attha yācane,</gatha>
    <gatha type="last">Katha vākyappabandhe (ca) vida ñāṇe nude cuda;</gatha>
    <hangnum nr="134"/>
    <gatha type="1"> Chadā’pavāraṇe chadda vamane chanda icchayaṃ,</gatha>
    <gatha type="last">Vadī’bhivāda thomesu bhadikalyāṇakammani;</gatha>
    <hangnum nr="135"/>
    <gatha type="1"> Hiḷāda (tu) sukhe gandha sūcane vidha kampane,</gatha>
    <gatha type="last">Randha pāke (atho) māna pūjāyaṃ nu tthutimhi (tu;)</gatha>
    <hangnum nr="136"/>
    <gatha type="1"> Thana devasadde ūna parihāne thena coriye,</gatha>
    <gatha type="last">Dhana sadde ñapa tosa nisāna māraṇā’disu;</gatha>
    <hangnum nr="137"/>
    <gatha type="1"> Lapa vākye jhapa dāhe rupa ropaṇaādisu,</gatha>
    <gatha type="last">Pī tappane (siyā) kappa vitakke labhi vañcane;</gatha>
    <hangnum nr="138"/>
    <gatha type="1"> (Atho) vahi garahāyaṃ samu sāntvana dassane,</gatha>
    <gatha type="last">Kamu icchāya kantimhi (siyā) thoma silāghane;</gatha>
    <hangnum nr="139"/>
    <gatha type="1"> Timu temana saṅkāsu ama rogagatā’disu,</gatha>
    <gatha type="last">Saṃgāma yuddhe (vatteyya) īra vācā pakampane;</gatha>
    <hangnum nr="140"/>
    <gatha type="1"> Vara āvaraṇi’cchāsu yācāyaṃ dhara dhāraṇe,</gatha>
    <gatha type="last">Tīra kamma samattimhi pāra sāmatthiyā’disu;</gatha>
    <hangnum nr="141"/>
    <gatha type="1"> Tulu’mmāne khala sove sañcaye pālarakkhaṇe,</gatha>
    <gatha type="last">Kala saṅkalanā’dīsu (bhave) mīla nimīlane;</gatha>
    <hangnum nr="142"/>
    <gatha type="1"> Sīlū’padhāraṇe mūla rohaṇe lala icchane,</gatha>
    <gatha type="last">Dula ukkhepaṇe pūla mahattana samussaye;</gatha>
    <hangnum nr="143"/>
    <gatha type="1"> Ghusa sadde pisa pese bhusā’laṅkaraṇe (siyā,)</gatha>
    <gatha type="last">Rusa pārusiye khuṃsa akkose pusa posane;</gatha>
    <hangnum nr="144"/>
    <gatha type="1"> Disa uccāraṇā’dīsu vasa acchādane (siyā,)</gatha>
    <gatha type="last">Rasa’ssāde rave snehe (atho) sisa visesane;</gatha>
    <hangnum nr="145"/>
    <gatha type="1"> Si bandhe missa sammisse kuha vimbhāpane siyā,</gatha>
    <gatha type="last">Raha cāge gate (cā’pi) maha pūjāya (mīrito;)</gatha>
    <hangnum nr="146"/>
    <gatha type="1"> Pihi’cchāyaṃ siyā vīḷa lajjāyaṃ eḷa phāḷane</gatha>
    <gatha type="2">Hīḷa gārahiye pīḷa bādhāyaṃ taḷa tāḷane</gatha>
    <gatha type="last">Laḷa (dhātū)’pasevā’yaṃ (vattatī’mecurādayo;)</gatha>
    <centered>Samattā sattagaṇā.</centered>
    <hangnum nr="147"/>
    <gatha type="1"> Bhuvādī ca rudhādī ca-divādi svā’dayo gaṇā,</gatha>
    <gatha type="last">Kiyādī ca tanādī ca-curādītī’dha sattadhā;</gatha>
    <hangnum nr="148"/>
    <gatha type="1"> Kirayāvācittamakkhātu-me’kekattho bahū’dito,</gatha>
    <gatha type="last">Payogato’nugantabbā-anekatthā hi dhātavo;</gatha>
    <hangnum nr="149"/>
    <gatha type="1"> Hitāya mandabuddhīnaṃ-vyattaṃ vaṇṇakkamā lahuṃ,</gatha>
    <gatha type="last">Racitā dhātumañjusā-sīlavaṃsena dhīmatā;</gatha>
    <hangnum nr="150"/>
    <gatha type="1"> Saddhammapaṅkeruharājahaṃso,</gatha>
    <gatha type="2">Āsiṭṭhadhammaṭṭhiti sīlavaṃso;</gatha>
    <gatha type="3">Yakkhaddilenākhya nivāsavāsī,</gatha>
    <gatha type="last">Yatissaro soyamidaṃ akāsi;</gatha>
    <centered>Kaccāyana dhātumañjūsā samattā.</centered>
    <subhead>Sācariyānusiṭṭhā  parisiṭṭhaparibhāsā</subhead>
    <hangnum nr="1"/>
    <gatha type="1"> Ekā nekassa rānantū-’bhayesaṃ antimā sarā,</gatha>
    <gatha type="last">Aṅgānubandhā dhātūnaṃ-vuccante’pi yathākkamaṃ;</gatha>
    <hangnum nr="2"/>
    <gatha type="1"> Dhātuno vyāñjanā pubbe-niggahītaṃ sama’ntimā,</gatha>
    <gatha type="last">Ivaṇṇenā’rudhādīna-manubandhena ciṇhitaṃ;</gatha>
    <hangnum nr="3"/>
    <gatha type="1"> Sesā’nubandhā sabbesaṃ-hontī’dhu’ccāraṇapphalā,</gatha>
    <gatha type="last">Uccāvacapphalā bhāsa-ntarampatvā bha vanti’pi;</gatha>
    <hangnum nr="4"/>
    <gatha type="1"> Nāmadhātuka bhāvo’pi-kirayāya adhikārato,</gatha>
    <gatha type="last">Viruddhantarābhāvā-kvacideva payujjate;</gatha>
    <hangnum nr="5"/>
    <gatha type="1"> Dvandayuttivasā kvāpi-ādeso yovibhattiyā,</gatha>
    <gatha type="last">Guṇādibhāva saddo’pi-takirayatthe vidhīyate;</gatha>
  </text>
</tree>
