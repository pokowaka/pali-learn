<?xml version='1.0' encoding='UTF-8'?>
<tree text="Dh&#x101;tup&#x101;&#x1E6D;ha vil&#x101;siniy&#x101;" target="text">
  <text>
    <centered>Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Sammāsambuddha sūriyo yo sambodho dayo dito;</gatha>
    <gatha type="last">Jagu paṅkaja saṅghāte bodhayī paṇamāmi taṃ.</gatha>
    <hangnum nr="2"/>
    <gatha type="1"> Saddhammabhānu yo lokā lokaṃ katvāna dhī tamaṃ;</gatha>
    <gatha type="last">Dhaṃsayī muninā sammā pātubhūto namāmi taṃ.</gatha>
    <hangnum nr="3"/>
    <gatha type="1"> Silagandhasamākiṇṇo buddho saddhammahāya yo;</gatha>
    <gatha type="last">Saṅghatoyaruho pāṇa lī tosesi namāmi taṃ-</gatha>
    <hangnum nr="4"/>
    <gatha type="1"> Natvā mama garuṃvāsi padumārāma nāmakaṃ;</gatha>
    <gatha type="last">Pāḷiṃ nissāya kassā haṃ dhātupāṭhavilāsini-</gatha>
    <hangnum nr="5"/>
    <gatha type="1"> Imañhi ganthakaraṇaṃ satthāgamanaye rato;</gatha>
    <gatha type="last">Mūkalaṃgamu saṅkhāte gāme sajjanakārite-</gatha>
    <hangnum nr="6"/>
    <gatha type="1"> Suvisuddhārāmanāma vihāramhi nivāsako;</gatha>
    <gatha type="last">Tasmiṃ padhāna thero si kataññū santavutti yo-</gatha>
    <hangnum nr="7"/>
    <gatha type="1"> Guṇālaṅkāranāmo so thero theranvaye rato;</gatha>
    <gatha type="last">Yāci maṃ abhigantvāna mitto me vaṅkamānaso.</gatha>
    <hangnum nr="8"/>
    <gatha type="1"> Buddho hessaṃ yadā loke niddeso haṃ tadā iti;</gatha>
    <gatha type="last">Pāpuṇissa mahaṅkāraṃ ko vādo pani hantare-</gatha>
    <gatha type="1">Appaccayo  paro hoti bhūvādi gaṇato sati;</gatha>
    <gatha type="last">Suddhakattu kirayākhyāne sabbadhātuka nissitaṃ-</gatha>
    <gatha type="1">Payutto  kattunā yoge ṭhito yevā ppadhāniye;</gatha>
    <gatha type="last">Kirayaṃ sādheti etassa dīpakaṃ sāsane padaṃ-</gatha>
    <gatha type="1">Karaṇa vacanaṃyeva yebhuyyena padissati;</gatha>
    <gatha type="2">Ākhyāte kāritaṭṭhānaṃ sandhāya kathitaṃ idaṃ;</gatha>
    <gatha type="last">Na nāme kārataṭṭhānaṃ bodhetā itiādikaṃ-</gatha>
    <gatha type="1">Sunakhehipi khādāpenti iccādini padānitu;</gatha>
    <gatha type="last">Āharitvāna dīpeyya payoga kusalo budho-yī.</gatha>
    <gatha type="1">Kathito  sacca saṅkhepe paccanta vacanena ve;</gatha>
    <gatha type="last">Bhuyyate iti saddassa sambandho bhāvadīpano-</gatha>
    <gatha type="1">Niddesapāḷiyaṃ rūpaṃ vihoti vihavīyati;</gatha>
    <gatha type="last">Iti dassanatovāpi paccattavacanaṃ thiraṃ-</gatha>
    <gatha type="1">Tathā dhajaggasuttante muninā hacca bhāsite;</gatha>
    <gatha type="last">So pahīyissati iti pāḷidassanatopica-</gatha>
    <gatha type="1">Pāramitānu bhāvena mahesīnaṃva dehato;</gatha>
    <gatha type="last">Sanni nipphādanā neva sakkaṭādi vaco viya-</gatha>
    <gatha type="1">Paccatta dassaneneva purisattaya yojanaṃ;</gatha>
    <gatha type="2">Ekavacanikañcāpi bahuvacanikampica;</gatha>
    <gatha type="last">Kātabba miti no khantī parassapadaādike-</gatha>
    <gatha type="1">Bhāve kirayāpadaṃ nāma pāḷiyā atiduddasaṃ;</gatha>
    <gatha type="last">Tasmā taggahaṇūpāyo vutto ettāvatā mayā-yī.</gatha>
    <gatha type="1">Yaṃ  tikālaṃ tipurisaṃ kirayāvāci tikārakaṃ;</gatha>
    <gatha type="last">Attiliṅgaṃ dvivacanaṃ ta dākhyātanti vuccati-yī.</gatha>
    <gatha type="1">Ākhyāta  sāgara matha jjatani taraṅgaṃ,</gatha>
    <gatha type="2">Dhātujjalaṃ vikaraṇa gama kālamīnaṃ;</gatha>
    <gatha type="3">Lopā nubandha raya mattha vibhāgatīraṃ,</gatha>
    <gatha type="last">Dhīrā taranti kavino puthu buddhi nāvā-yī.</gatha>
    <gatha type="1">Cakkhakkhī  nayanaṃ nettaṃ locanaṃ diṭṭhi dassanaṃ;</gatha>
    <gatha type="last">Pekkhanaṃ acchi pamhantu pakhumanti pavuccati-yi.</gatha>
    <gatha type="1">‘‘Pabbājito  sakā raṭṭhā, aññaṃ janapadaṃ gato,</gatha>
    <gatha type="last">Mahantaṃ koṭṭhaṃ kayirātha, duruttānaṃ nivetave’’-</gatha>
    <gatha type="1">Porāṇa  metaṃ atula netaṃ ajjatanāmiva,</gatha>
    <gatha type="2">Nindanti tuṇhi māsīnaṃ nindanti bahubhāṇinaṃ;</gatha>
    <gatha type="last">Mitabhāṇinampi nindanti natthi loke anindito-</gatha>
    <gatha type="1">Nagaraṃ  yathā paccantaṃ ‘‘guttaṃ’’ santarabāhiyaṃ,</gatha>
    <gatha type="last">Evaṃ ‘gopetha’ attānaṃ, khaṇe ve mā upaccagā-</gatha>
    <gatha type="1">Dhiratthu  taṃ visavantaṃ, yamahaṃ jīvita kāraṇā,</gatha>
    <gatha type="last">Vantaṃ pacchā vamissāmi, mataṃ me jivitaṃ varaṃ-</gatha>
    <gatha type="1">Viluppateva  puriso, yāvassa upakappati,</gatha>
    <gatha type="last">Yadā caññe vilumpantī, so vilutto vilumpatī-</gatha>
    <gatha type="1">‘‘Appamādo  amatapadaṃ, pamādo maccuno padaṃ,</gatha>
    <gatha type="last">Appamattā na mīyanti, ye pamattā yathāmatā’’.</gatha>
    <hangnum nr="1"/>
    <gatha type="1"> Ñāṇavimala tissākhyo, yo mahāsaṅgha nāyako,</gatha>
    <gatha type="last">Marammavaṃsaṃ ādoca, dīpe saṇṭhāpayī idha-</gatha>
    <hangnum nr="2"/>
    <gatha type="1"> Tassa padhāna sissosi, pāḷi yaṭṭhakathā vidū,</gatha>
    <gatha type="last">Dhammadhāra samaññāto, yo mahā saṅghasāmiko-</gatha>
    <hangnum nr="3"/>
    <gatha type="1"> Yo tassa mukhyasiṃssā si, dhamme sattheva kovido,</gatha>
    <gatha type="last">Ñāṇānanda mahāthero, khe mā viya supākaṭo-</gatha>
    <hangnum nr="4"/>
    <gatha type="1"> Vimalasāra tissākhyo, mahāsaṃsādhipo kavi,</gatha>
    <gatha type="last">Sissosi dutiyo tassa, pariyatti visārado-</gatha>
    <hangnum nr="5"/>
    <gatha type="1"> Padumārāma nāmo me, ācero therapuṅgavo,</gatha>
    <gatha type="last">Tatiyo tassa sisso si sikkhāgārava saññuto-</gatha>
    <hangnum nr="6"/>
    <gatha type="1"> Saṅghādhipoca vimala, sārākhyo therakuñjaro,</gatha>
    <gatha type="last">Padumārāma vikhyāta, mahāthero cime duve-</gatha>
    <hangnum nr="7"/>
    <gatha type="1"> Dhammādhāra mahāsaṅgha, sāminoca upantike,</gatha>
    <gatha type="last">Ñāṇānanda mahāthera, ssantikeva samuggahuṃ-</gatha>
    <hangnum nr="8"/>
    <gatha type="1"> Tesu kho padumārāma mahāthero avaṃ mamaṃ,</gatha>
    <gatha type="last">Sikkhayi sadda sattheca, pāḷiyaṭṭhakathāsu ca-</gatha>
    <hangnum nr="9"/>
    <gatha type="1"> Tasmiṃ divaṅgate pacchā, chando vyākaraṇādikaṃ,</gatha>
    <gatha type="last">Vimalasāra mahāthera, ssantikeca samuggahiṃ-</gatha>
    <hangnum nr="10"/>
    <gatha type="1"> Tassa kho padumārāma mahātherassa dhīmato,</gatha>
    <gatha type="last">Sissena ñāṇatilaka therena saṃsasāminā-</gatha>
    <hangnum nr="11"/>
    <gatha type="1"> Buddhassa parinibbāṇa vīsahasse catussate,</gatha>
    <gatha type="last">Sa sattatyādhike vasse jeṭṭhamāse manorame-</gatha>
    <hangnum nr="12"/>
    <gatha type="1"> Aṭṭhamiyaṃ kāḷapakkhe, katāyaṃ matisūdanī,</gatha>
    <gatha type="last">Dhātupāṭhattha bodhāya dhātupāṭha vilāsinī-</gatha>
    <hangnum nr="13"/>
    <gatha type="1"> Ādi muddāpanaṃ assā, guṇālaṅkāra nāmino,</gatha>
    <gatha type="last">Onojitaṃ, mamāyattaṃ tatopari tapassino-</gatha>
    <hangnum nr="14"/>
    <gatha type="1"> Sisso mayhaṃ gunānando unākuruva gāmajo,</gatha>
    <gatha type="2">Mamu patthamhito āsi, gaṇṭhiṭṭhānesanādito;</gatha>
    <hangnum nr="15"/>
    <gatha type="1"> Bastyaṃ samaññako rājā, macco mama pitā ahu,</gatha>
    <gatha type="last">Ontīnyā vī sanāmā me mātā senāpatānyanu–</gatha>
    <hangnum nr="16"/>
    <gatha type="1"> Ācerā ceva pācerā, janako jananīva me,</gatha>
    <gatha type="last">Devā cetyaṅgino sabbe, nenapappontu nibbutinti-</gatha>
    <centered>Dhātupāṭhavilāsiniyā samāptayi.</centered>
  </text>
</tree>
