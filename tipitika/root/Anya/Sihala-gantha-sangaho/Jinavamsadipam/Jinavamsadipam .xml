<?xml version='1.0' encoding='UTF-8'?>
<tree text="Jinava&#x1E43;sad&#x12B;pa&#x1E43; " target="text">
  <text>
    <centered>Namo tassa bhagavato arahato sammāsambuddhassa</centered>
    <hangnum nr="1"/>
    <gatha type="1"> Mahādayo yo hadayo’dayo’dayo</gatha>
    <gatha type="2">Hitāya dukkhānubhave bhave bhave,</gatha>
    <gatha type="3">Akāsi sambodhipadaṃ padaṃ padaṃ</gatha>
    <gatha type="last">Tamābhivandāmi jinaṃ jinaṃ jinaṃ; (Yamakabandhanaṃ)</gatha>
    <hangnum nr="2"/>
    <gatha type="1"> Pahāya yatthā’bhiratiṃ ratiṃ ratiṃ</gatha>
    <gatha type="2">Ramanti dhammeva munī munī munī,</gatha>
    <gatha type="3">Vimuttidaṃ sabbabhavā bhavā’bhavā</gatha>
    <gatha type="last">Tamābhivande mahitaṃ hitaṃ hitaṃ; (Yamakabandhanaṃ)</gatha>
    <hangnum nr="3"/>
    <gatha type="1"> Nipītasaddhammarasā rasā’rasā</gatha>
    <gatha type="2">Supuññakhetto’rasataṃ sataṃ sataṃ,</gatha>
    <gatha type="3">Gatā vidhūtā vinayena yena ye</gatha>
    <gatha type="last">Tamābhivande’sigaṇaṅgaṇa’ṅgaṇaṃ; (Yamakabandhanaṃ)</gatha>
    <hangnum nr="4"/>
    <gatha type="1"> Jinā’natambhoruha haṃsarājinī</gatha>
    <gatha type="2">Jinorasānaṃ mukhapañjarā’li nī,</gatha>
    <gatha type="3">Sadatthasāraṃ sarasaṃ visūda nī</gatha>
    <gatha type="3">Upetu me mānasameva vāṇi nī;</gatha>
    <hangnum nr="5"/>
    <gatha type="1"> Kammāvasesā vicito’pajātyā</gatha>
    <gatha type="2">Ganthā’hisaṅkhāravibandhakā me,</gatha>
    <gatha type="3">Paṇāma puññātisayena’nena</gatha>
    <gatha type="last">Mā pākadānā’vasarā bhavantu;</gatha>
    <hangnum nr="6"/>
    <gatha type="1"> Suvaṇṇavaṇṇassa jinassa vaṇṇaṃ</gatha>
    <gatha type="2">Vaṇṇeyya kapakpampi kajito suvaṇṇo,</gatha>
    <gatha type="3">Kappassi’vosāna manattatāya</gatha>
    <gatha type="last">Na pāpuṇe buddhaguṇāna mantaṃ;</gatha>
    <hangnum nr="7"/>
    <gatha type="1"> Niddhanta cāmīkara cāru rūpaṃ</gatha>
    <gatha type="2">Sarassatī bhūsaṇa bhāsanaṃca,</gatha>
    <gatha type="3">Anañña sādhāraṇa ñāṇamassa</gatha>
    <gatha type="last">Avāviyā’cintiya mapakpameyyaṃ;</gatha>
    <hangnum nr="8"/>
    <gatha type="1"> Kuhiṃ asādhāraṇa rūpa līlā</gatha>
    <gatha type="2">Kuhiṃ asādhāraṇa vāṇi līlā,</gatha>
    <gatha type="3">Kuhiṃ asādhāraṇañāṇa līlā</gatha>
    <gatha type="last">Kuhiṃ nu me mandamatissa līlā;</gatha>
    <hangnum nr="9"/>
    <gatha type="1"> Vibhāvimānī paravamhino ye</gatha>
    <gatha type="2">Issā’bhimānena vibhaññamānā,</gatha>
    <gatha type="3">Gavesayantī’dha parassa ravdhaṃ</gatha>
    <gatha type="last">Tesaṃ pasaṃsāgarahāhi kimme;</gatha>
    <hangnum nr="10"/>
    <gatha type="1"> Pasattha satthāgama pāradassī</gatha>
    <gatha type="2">Ye sādhavo sādhu guṇappasantā,</gatha>
    <gatha type="3">Ganthassa nimmāṇaparissamaṃ no</gatha>
    <gatha type="last">Jānanti teyeva idhappamāṇā;</gatha>
    <hangnum nr="11"/>
    <gatha type="1"> Ādiccavaṃsappabhavassa tassa</gatha>
    <gatha type="2">Jinassa satthāgamakovidehi,</gatha>
    <gatha type="3">Vuttopi pubbācariyehi yesu</gatha>
    <gatha type="last">Ganthesu saṅkhepavasena vaṃso;</gatha>
    <hangnum nr="12"/>
    <gatha type="1"> Na tehi sakkā sugatassa vaṃsaṃ</gatha>
    <gatha type="2">Kiñcāpi viññātu masesayitvā,</gatha>
    <gatha type="3">Sampuṇṇavaṃsassa vibhāvanāya</gatha>
    <gatha type="last">Tasmā samussāhita mānasena;</gatha>
    <hangnum nr="13"/>
    <gatha type="1"> Abhippasanno ratanattayamhi</gatha>
    <gatha type="2">Pasatthavaṃsappabhavo pabhunaṃ,</gatha>
    <gatha type="3">Vibhusaṇo vissutakittighoso</gatha>
    <gatha type="last">Yo bhāti laṅkāya muḷārabhāgyo;</gatha>
    <hangnum nr="14"/>
    <gatha type="1"> Amandacāgā’bhiratassa</gatha>
    <gatha type="2">Punandu nāmassa dayādhanassa,</gatha>
    <gatha type="3">Buddhe pasādātisayassa tassa</gatha>
    <gatha type="last">Ajjhesanañcāpi paṭiggahetvā;</gatha>
    <hangnum nr="15"/>
    <gatha type="1"> Nassāya pubbācariyo’padesaṃ</gatha>
    <gatha type="2">Sotūna matthāya mayā hitāya,</gatha>
    <gatha type="3">Niruttiyā māgadhikāya sammā</gatha>
    <gatha type="last">Vidhīyate’daṃ jinavaṃsadīpaṃ;</gatha>
    <hangnum nr="16"/>
    <gatha type="1"> Saddhāsinehānugatāya paññā-</gatha>
    <gatha type="2">Dasāya sotūhi manovimāne,</gatha>
    <gatha type="3">Padīpito’yaṃ jinavaṃsadīpa-</gatha>
    <gatha type="last">Dīpoharepāpatamappabandhaṃ;</gatha>
    <hangnum nr="17"/>
    <gatha type="1"> Puraṅgapuṇṇā sirijambudīpe</gatha>
    <gatha type="2">Sampattibhārena divā’vatiṇṇā,</gatha>
    <gatha type="3">Yā devarājassa’marāvatī’vā-</gatha>
    <gatha type="last">Marāvatīnāma purī pure’sī;</gatha>
    <hangnum nr="18"/>
    <gatha type="1"> Vijjādharānañca vihaṅgamānaṃ</gatha>
    <gatha type="2">Vibandha vehāsagatiṃ bahāsa,</gatha>
    <gatha type="3">Yasmiṃ purasmiṃ jitaveri cakkaṃ</gatha>
    <gatha type="last">Pākāracakkaṃ viya cakkavāḷaṃ;</gatha>
    <hangnum nr="19"/>
    <gatha type="1"> Sañcumbitamhoja rajo pabandha-</gatha>
    <gatha type="2">Supiñjarāpā parikhāhirāmā,</gatha>
    <gatha type="3">Puritthi pākāra nitambabhāge</gatha>
    <gatha type="last">Samubbahī kañcana mekhalā’bhaṃ;</gatha>
    <hangnum nr="20"/>
    <gatha type="1"> Rattindivā rattamaṇi’ndanīla-</gatha>
    <gatha type="2">Maṇippabhārañjita rājadhāni,</gatha>
    <gatha type="3">Babandha yā’mandasurindacāpa-</gatha>
    <gatha type="last">Samujjalākāsatalabbilāsaṃ;</gatha>
    <hangnum nr="21"/>
    <gatha type="1"> Yahiṃvadhūnaṃ vadanambujehi</gatha>
    <gatha type="2">Katāvamānaṃ hariṇaṅkabimbaṃ,</gatha>
    <gatha type="3">Pabhāhi nīlopalatoraṇātaṃ</gatha>
    <gatha type="last">Sokābhībhūtaṃca vivaṇṇamāpa;</gatha>
    <hangnum nr="22"/>
    <gatha type="1"> Saroruha’ntī maṇimandirābhā-</gatha>
    <gatha type="2">Sañcumbitaṃ puṇṇasasaṅkabimbaṃ;</gatha>
    <gatha type="3">Saṅkāya rāmājanatā’bhirāmā</gatha>
    <gatha type="last">Kare pasāresi puramhi yasmiṃ;</gatha>
    <hangnum nr="23"/>
    <gatha type="1"> Yattha’ṅganānaṃ paṭibimbitāni</gatha>
    <gatha type="2">Ādāsabhittīsu mukhambujāni,</gatha>
    <gatha type="3">Āsuṃ vighātāya madhubbatānaṃ</gatha>
    <gatha type="last">Vilocanālīna manuggahāya;</gatha>
    <hangnum nr="24"/>
    <gatha type="1"> Sammatta mātaṅga dharādharehi</gatha>
    <gatha type="2">Yasmiṃ abhissanda madassavanti,</gatha>
    <gatha type="3">Turaṅga raṅgehī taraṅga mālā</gatha>
    <gatha type="last">Samākulevā’si vidhūta dhūlī;</gatha>
    <hangnum nr="25"/>
    <gatha type="1"> Nikkhittavīṇā maṇinupurānaṃ</gatha>
    <gatha type="2">Vilāsinīnaṃ mudupāṇi pāde,</gatha>
    <gatha type="3">Mattālimālā kalanādinī kiṃ</gatha>
    <gatha type="last">Nālaṅkaruṃ yattha katāvakāsā;</gatha>
    <hangnum nr="26"/>
    <gatha type="1"> Dhavatthinīnaṃ kucasārasehi</gatha>
    <gatha type="2">Nettālibhārā’nananīrajehi,</gatha>
    <gatha type="3">Yā hāsavīcīhi purī rajanyā</gatha>
    <gatha type="last">Rarāja samaphullasarojinī’va;</gatha>
    <hangnum nr="27"/>
    <gatha type="1"> Candappabhā cumbita candakanta</gatha>
    <gatha type="2">Pāsāṇadhārā maṇicandikāsū,</gatha>
    <gatha type="3">Candānanānaṃ yahi maṅganāhaṃ</gatha>
    <gatha type="last">Parissamasso’pasamāya’hesuṃ;</gatha>
    <hangnum nr="28"/>
    <gatha type="1"> Yasmiṃ pūre uddhamadho vinaddha-</gatha>
    <gatha type="2">Jutippabandho maṇimandirānaṃ,</gatha>
    <gatha type="3">Samubbahī geruka paṅka diddha-</gatha>
    <gatha type="last">Vitāna paccattharaṇabbilāsaṃ</gatha>
    <hangnum nr="29"/>
    <gatha type="1"> Suvaṇṇa muttā maṇi vaṃsavaṇṇā-</gatha>
    <gatha type="2">Pavāḷa rūpī vajirehiñcā’pi,</gatha>
    <gatha type="3">Yā sattadhaññehi dhanehi phītā</gatha>
    <gatha type="last">Ahū puri dhaññavatī’va nārī; (Silesabandhanaṃ)</gatha>
    <hangnum nr="30"/>
    <gatha type="1"> Pasāritā’nekadisāmukhesu</gatha>
    <gatha type="2">Vicittavatthā’bharaṇādipūrā,</gatha>
    <gatha type="3">Yatthā’paṇā nijjitakapparukkhā</gatha>
    <gatha type="last">Kariṃsu lokābhimatatthasiddhiṃ;</gatha>
    <hangnum nr="31"/>
    <gatha type="1"> Parāgarattā madhupātimattā</gatha>
    <gatha type="2">Samhinnavelā ghananīlavālā,</gatha>
    <gatha type="3">Haṃsāsayā pañcasarābhirāmā</gatha>
    <gatha type="last">Yasmiṃ taḷākā viya kāmabhogī; (Silesabandhanaṃ)</gatha>
    <hangnum nr="32"/>
    <gatha type="1"> Purantarasmiṃ ratanagghikānaṃ</gatha>
    <gatha type="2">Raṃsippabandhehi hatandhakāre,</gatha>
    <gatha type="3">Kundāravindabbhudayenayasmiṃ</gatha>
    <gatha type="last">Rattindivābheda mavedi loko;</gatha>
    <hangnum nr="33"/>
    <gatha type="1"> Mātaṅgajīmūtaghaṭāya ghaṇṭā-</gatha>
    <gatha type="2">Ṭaṅkāragambhīraravāya yasmiṃ,</gatha>
    <gatha type="3">Palambhītā mattasikhaṇḍimālā</gatha>
    <gatha type="last">Akā vikālepi akhaṇḍakīḷaṃ;</gatha>
    <hangnum nr="34"/>
    <gatha type="1"> Puramhi yasmiṃ caraṇambujehi</gatha>
    <gatha type="2">Vadhūjato bandhitanūpurehi,</gatha>
    <gatha type="3">Vikāsa kokāsana sīsa baddha</gatha>
    <gatha type="last">Mattāli sesa’mbujinī ajesi;</gatha>
    <hangnum nr="35"/>
    <gatha type="1"> Rasātalaṃ nāgaphaṇāvanaddhaṃ</gatha>
    <gatha type="2">Nabhotalaṃ vijjulatāvanaddhaṃ,</gatha>
    <gatha type="3">Yā chāditā rūpiyajātarūpa-</gatha>
    <gatha type="last">Dhajāvalīhā’jini rājadhānī;</gatha>
    <hangnum nr="36"/>
    <gatha type="1"> Nānatthasāraṃ mitadhātuvaṇṇaṃ</gatha>
    <gatha type="2">Chandārahaṃ pāṇagaṇā’bhirāmaṃ,</gatha>
    <gatha type="3">Kavippasatthaṃ sarasaṃ silesā-</gatha>
    <gatha type="last">Laṅkārapajjaṃ’va puraṃ yamāsi; (Silesabandhanaṃ)</gatha>
    <hangnum nr="37"/>
    <gatha type="1"> Puramhi tasmiṃ karuṇānidhāno</gatha>
    <gatha type="2">Buddhaṅkuro brāhmaṇasāravaṃse,</gatha>
    <gatha type="3">Asaṅkhakappāna mito catunnaṃ</gatha>
    <gatha type="last">Lakkhādikānaṃ udapādi pubbe;</gatha>
    <hangnum nr="38"/>
    <gatha type="1"> Bhovādivaṃse’kadivākarassa</gatha>
    <gatha type="2">Puññānubhāvo’dayamaṅgalehi,</gatha>
    <gatha type="3">Jātassa kho sampati jambudīpo</gatha>
    <gatha type="last">Vilumpayī maṅgalavāsalīlaṃ;</gatha>
    <hangnum nr="39"/>
    <gatha type="1"> Jātakkhaṇe tassa sarīrajena</gatha>
    <gatha type="2">Gandhena vaṇṇena sake nikete,</gatha>
    <gatha type="3">Hatappabhā candanateladīpā</gatha>
    <gatha type="last">Saṇṭhānamattehi vijāniyāsuṃ;</gatha>
    <hangnum nr="40"/>
    <gatha type="1"> Vimuttadosāhi sukhedhitāhi</gatha>
    <gatha type="2">Dhātīhi kumbhorupayodharāhi,</gatha>
    <gatha type="3">Bhato kumāro sukumārakāyo</gatha>
    <gatha type="last">Khepesi so kānici vāsarāni;</gatha>
    <hangnum nr="41"/>
    <gatha type="1"> Mahāmahecā’tha pavattamāne</gatha>
    <gatha type="2">Saveda vedaṅakga vidū vidūhi,</gatha>
    <gatha type="3">Kārāpayuṃ te pitaro’rasassa</gatha>
    <gatha type="last">Nāmaṃ sumedho’ti padatthasāraṃ;</gatha>
    <hangnum nr="42"/>
    <gatha type="1"> Uḷārabhāgyena samaṃ kumāre</gatha>
    <gatha type="2">Saṃvaddhamāne jananī na tittiṃ,</gatha>
    <gatha type="3">Pāyāsi nīlāmakalalocanāliṃ</gatha>
    <gatha type="last">Mukhambujaṃ tassa’bhicumbamānā;</gatha>
    <hangnum nr="43"/>
    <gatha type="1"> Sukhedhita’ṅgāvayavo kumāro</gatha>
    <gatha type="2">Vimānabhumyā maṇinimmitāya,</gatha>
    <gatha type="3">Parodi mātāpitaro’bhiyācaṃ</gatha>
    <gatha type="last">Bimbaṃ kanijaṃ jānuyugena gacchaṃ;</gatha>
    <hangnum nr="44"/>
    <gatha type="1"> Suvaṇṇabimbo’pamacārurūpo</gatha>
    <gatha type="2">Samācaraṃ dhātibhujā’valambaṃ,</gatha>
    <gatha type="3">Viññāsapāda’ṅgulimañjarīhi</gatha>
    <gatha type="last">Salīlamāvāsamalaṅkarittha;</gatha>
    <hangnum nr="45"/>
    <gatha type="1"> Nijena tejena ca jivalokaṃ</gatha>
    <gatha type="2">Yasena’pubbācarimaṃ phusanto,</gatha>
    <gatha type="3">Tirokaritvā ravicandasobhaṃ</gatha>
    <gatha type="last">Saṃvaḍḍhi dhīro ubhato sujato;</gatha>
    <hangnum nr="46"/>
    <gatha type="1"> So sattamā yāva pitāmahassa</gatha>
    <gatha type="2">Yugā sagabbhāsayasuddhiko’si,</gatha>
    <gatha type="3">Nihīnajacco’ti na jātivādā</gatha>
    <gatha type="last">Khitto’pakuṭṭho bhavi vippaseṭṭho;</gatha>
    <hangnum nr="47"/>
    <gatha type="1"> Vedantayaṃ so sanighaṇṭu satthaṃ</gatha>
    <gatha type="2">Sakeṭubhaṃ sākkharabheda satthaṃ,</gatha>
    <gatha type="3">Sādhabbatabbedi’tihāsa satthaṃ</gatha>
    <gatha type="last">Avedi vedaṅgayutaṃ pa satthaṃ;</gatha>
    <hangnum nr="48"/>
    <gatha type="1"> Ajjhāyako mantadharo pavīṇo</gatha>
    <gatha type="2">Kalāsu lokāyatalakkhaṇesu,</gatha>
    <gatha type="3">Papūrakāri padako kavīnaṃ</gatha>
    <gatha type="last">Tetā’si veyyākaraṇo gaṇiso;</gatha>
    <hangnum nr="49"/>
    <gatha type="1"> Kandappadappā’naladhumarāji-</gatha>
    <gatha type="2">Līlāvalambi nijamassurāji,</gatha>
    <gatha type="3">Na kevalaṃ komalagaṇḍabhāgaṃ</gatha>
    <gatha type="last">Manampi thīnaṃ malinīkarittha;</gatha>
    <hangnum nr="50"/>
    <gatha type="1"> Tandebhavaṇṇāyatana’ṇṇavamhi</gatha>
    <gatha type="2">Narūpataṇhātaraṇi narānaṃ,</gatha>
    <gatha type="3">Pāyāsi cakkhāyatanappiyāhi</gatha>
    <gatha type="last">Tīrantaraṃ cittaniyāmakaṭṭhā;</gatha>
    <hangnum nr="51"/>
    <gatha type="1"> Dvijo sumedho suvisuddhamedho</gatha>
    <gatha type="2">Mātāpitunnaṃ nidhanāvasāne,</gatha>
    <gatha type="3">Puññānubhāvappabhavaṃ agāra-</gatha>
    <gatha type="last">Majjhāvasaṃ kāmasukhaṃ’nubhuñjī;</gatha>
    <hangnum nr="52"/>
    <gatha type="1"> Nisajja pāsādatale’kadā so</gatha>
    <gatha type="2">Pallaṅkamādhāya rahogatova,</gatha>
    <gatha type="3">Punabbhavuppatti sarīrabhedo</gatha>
    <gatha type="last">Dukkho’ti cintesi sabhāvacintī;</gatha>
    <hangnum nr="53"/>
    <gatha type="1"> Jāto sa’haṃ jātijarārujādi-</gatha>
    <gatha type="2">Dhammo’mhi tasmā bhavadukkhasuññaṃ,</gatha>
    <gatha type="3">Niccaṃ ajātiṃ ajaraṃ arogaṃ</gatha>
    <gatha type="last">Gavesituṃ vaṭṭati nibbuti’nti;</gatha>
    <hangnum nr="54"/>
    <gatha type="1"> Yathāpidukkhe sati ca’tthisātaṃ</gatha>
    <gatha type="2">Tadaññamuṇhe sati sītamatthi,</gatha>
    <gatha type="3">Bhavamhi sante vibhavo’pi evaṃ</gatha>
    <gatha type="last">Nibbāṇamatthī tividhaggisante;</gatha>
    <hangnum nr="55"/>
    <gatha type="1"> Sāvajjadhamme ihavijjamāne</gatha>
    <gatha type="2">Saṃvijjate bho niravajjadhammo,</gatha>
    <gatha type="3">Ajāti hoti sati jātiyā’ti</gatha>
    <gatha type="last">Evaṃ vicintesi sadatthavintī;</gatha>
    <hangnum nr="56"/>
    <gatha type="1"> Disvā yathā guthagato taḷākaṃ</gatha>
    <gatha type="2">Na tassa doso na tamotareyya,</gatha>
    <gatha type="3">Kilesadhove amatamhi sante</gatha>
    <gatha type="last">Tathā na sevetha na tassa doso;</gatha>
    <hangnum nr="57"/>
    <gatha type="1"> Pāpāriruddho sati khemamagge</gatha>
    <gatha type="2">Na tassa doso na sukhaṃ vajeyya,</gatha>
    <gatha type="3">Pāpāriruddho sati khemamagge</gatha>
    <gatha type="last">Tathā nagaccheyya na tassa doso; (Yamakabandhanaṃ)</gatha>
    <hangnum nr="58"/>
    <gatha type="1"> Yathāpi vejje sati ghorarogī</gatha>
    <gatha type="2">Na tassa doso ta labhe tikicchaṃ,</gatha>
    <gatha type="3">Rāgādirogī sati buddhavejje</gatha>
    <gatha type="last">Dhammosadhaṃ ne’cchati kassa doso;</gatha>
    <hangnum nr="59"/>
    <gatha type="1"> Yo kaṇṭhabaddhaṃ kuṇapaṃ pahāya</gatha>
    <gatha type="2">Yathāsukhaṃ gacchati sericārī,</gatha>
    <gatha type="3">Tathevi’maṃ kucchita pūtikāyaṃ</gatha>
    <gatha type="last">Yaṃnūna gaccheyyamahaṃ jahitvā;</gatha>
    <hangnum nr="60"/>
    <gatha type="1"> Uccāraṭhānamhi janā’napekkhā</gatha>
    <gatha type="2">Katvā karīsāni kayathā vajanti,</gatha>
    <gatha type="3">Tathā sarīraṃ kuṇapehi pūraṃ</gatha>
    <gatha type="last">Yaṃnūna gaccheyyamahaṃ jahitvā;</gatha>
    <hangnum nr="61"/>
    <gatha type="1"> Nāvaṃ yathā jajjaramāpagāhiṃ</gatha>
    <gatha type="2">Vajeyya netā atapekkhakova,</gatha>
    <gatha type="3">Tathā navadvārasavaṃ sarīraṃ</gatha>
    <gatha type="last">Yaṃnūna gaccheyyamahaṃ jahitvā;</gatha>
    <hangnum nr="62"/>
    <gatha type="1"> Corehi gacchaṃ avahārabhītyā</gatha>
    <gatha type="2">Khemaṃ sumedho puramotareyya,</gatha>
    <gatha type="3">Tathā sarīraṃ kusalāvahāraṃ</gatha>
    <gatha type="last">Yaṃnūna gaccheyyamahaṃ jahitvā;</gatha>
    <hangnum nr="63"/>
    <gatha type="1"> Nekkhamma saṅkappa paro’pamāhi</gatha>
    <gatha type="2">Anussaritve’vamuḷāravīro,</gatha>
    <gatha type="3">Hato’rapāre tibhave asāre</gatha>
    <gatha type="last">Vihāsi ukkaṇṭhitamānaso so;</gatha>
    <hangnum nr="64"/>
    <gatha type="1"> Suvaṇṇa muttā maṇi rūpiyādi-</gatha>
    <gatha type="2">Dhanehi dhaññehi ca pūritāni,</gatha>
    <gatha type="3">Avāpuritvāna,tha kosakoṭṭhā-</gatha>
    <gatha type="last">Gārāni taṃ dassayi rāsivaḍḍho;</gatha>
    <hangnum nr="65"/>
    <gatha type="1"> Pitāmahānaṃ pakapitāmahānaṃ</gatha>
    <gatha type="2">Mātāpitunnaṃ vibhavā panettha,</gatha>
    <gatha type="3">Anappakāthāvarajaṅgamāte</gatha>
    <gatha type="last">Saṃdissare dhīra sumedhavippa;</gatha>
    <hangnum nr="66"/>
    <gatha type="1"> So sattamā yāva paveṇivaṭṭā</gatha>
    <gatha type="2">Vibhāvayitvā vibhavassarāsiṃ,</gatha>
    <gatha type="3">Dhanāgamassāpi dhanabbayassa</gatha>
    <gatha type="last">Pamāṇa’mācīkkhipamāṇadassiṃ;</gatha>
    <hangnum nr="67"/>
    <gatha type="1"> Kuṭumbametaṃ paṭipajjamāno</gatha>
    <gatha type="2">Kāmesu devoviya indriyāni,</gatha>
    <gatha type="3">Icchānurūpaṃ paricārayassu</gatha>
    <gatha type="last">Icceva mārocayi rāsivaḍḍho;</gatha>
    <hangnum nr="68"/>
    <gatha type="1"> Amuṃ mahantaṃ dhanadhaññarāsiṃ</gatha>
    <gatha type="2">Samāvinitve’ka kahāpaṇampi,</gatha>
    <gatha type="3">Nā’dāya mātāpitaropya’ho to</gatha>
    <gatha type="last">Gatā yathākamma mito parattha;</gatha>
    <hangnum nr="69"/>
    <gatha type="1"> Tabbatthusāraggahaṇātisūro</gatha>
    <gatha type="2">Vossaggasanto atha sattasāro,</gatha>
    <gatha type="3">Rañño samārociya etamatthaṃ</gatha>
    <gatha type="last">Bheriṃ carāpesi sake puramhi;</gatha>
    <hangnum nr="70"/>
    <gatha type="1"> Santappayi bherivirāvagandha-</gatha>
    <gatha type="2">Māghāya sampattajātā’lijātaṃ,</gatha>
    <gatha type="3">Bhovādi nānāratanādibhoga-</gatha>
    <gatha type="last">Madhūhi sattāha’manāthanātho;</gatha>
    <hangnum nr="71"/>
    <gatha type="1"> Tadagga yaññālaya vārivāha-</gatha>
    <gatha type="2">Dhārānipātaddhanavuṭṭhihetu,</gatha>
    <gatha type="3">Mahā janassā’dhikavatthutaṇhā-</gatha>
    <gatha type="last">Taṭāni bhinnāni manodahesu;</gatha>
    <hangnum nr="72"/>
    <gatha type="1"> Sukhedhito kāmasukhaṃ pahāya</gatha>
    <gatha type="2">Gharā’bhīnikkhamma tato sumedho,</gatha>
    <gatha type="3">Ajjhogahetvā himavanta’māpa</gatha>
    <gatha type="last">Dhammesako dhammakapakabbata’ntaṃ;</gatha>
    <hangnum nr="73"/>
    <gatha type="1"> Vitakkamaññāya’tha devaraññā</gatha>
    <gatha type="2">Vyāpārito māpayi vissakammo,</gatha>
    <gatha type="3">Tahiṃ vivekakkhamaka massamañca</gatha>
    <gatha type="last">Manoramaṃ caṅkamabhumibhāgaṃ;</gatha>
    <hangnum nr="74"/>
    <gatha type="1"> Tamassamaṃ pabbajitehi suññaṃ</gatha>
    <gatha type="2">Upecca soñcāramavāpuritvā,</gatha>
    <gatha type="3">Ñatvā tadantolikhita’kkharāni</gatha>
    <gatha type="last">Khāriṃparikkhārabharaṃavekkhi;</gatha>
    <hangnum nr="75"/>
    <gatha type="1"> Nivatthavatthaṃnavavadosupetaṃ</gatha>
    <gatha type="2">Vivajjiyāvajjiyavajjadassi,</gatha>
    <gatha type="3">Dhāresitaṃbārasadhānisaṃsa-</gatha>
    <gatha type="last">Manojapupphattharavākacīraṃ;</gatha>
    <hangnum nr="76"/>
    <gatha type="1"> Punnāgapupphattharakā’bhirāmaṃ</gatha>
    <gatha type="2">Aṃse vidhāyā’jinacammakhaṇḍaṃ,</gatha>
    <gatha type="3">Katvā jaṭāmaṇḍala mittamaṅge</gatha>
    <gatha type="last">Tivaṅka mādāya’tha khārikājaṃ;</gatha>
    <hangnum nr="77"/>
    <gatha type="1"> Bhujaṅgabhogo’rubhujena dhīro</gatha>
    <gatha type="2">Ādāya cālambanadaṇḍakoṭiṃ,</gatha>
    <gatha type="3">Samaggahī tāpasavesamevaṃ</gatha>
    <gatha type="last">Virattacittoka vibhaveva bhave’pi;</gatha>
    <hangnum nr="78"/>
    <gatha type="1"> So caṅkamī caṅkamamotaritvā</gatha>
    <gatha type="2">Silātalasmiñca divā nisajji,</gatha>
    <gatha type="3">Sāyaṃ paviṭṭho vasi paṇṇasālaṃ</gatha>
    <gatha type="last">Nipajji kaṭṭhattharasesamañce;</gatha>
    <hangnum nr="79"/>
    <gatha type="1"> Pacacūsakālamhi pabujjhito so</gatha>
    <gatha type="2">Āvajjayitvā’gamanappavattiṃ,</gatha>
    <gatha type="3">Vivekakāmassa mame’ttha vāso</gatha>
    <gatha type="last">Kāmaṃ gharāvāsasamo siyā’ti;</gatha>
    <hangnum nr="80"/>
    <gatha type="1"> Aduñhi paṇṇacchadanaṃ kapota-</gatha>
    <gatha type="2">Pādāruṇaṃ beluvapakkavaṇṇā,</gatha>
    <gatha type="3">Bhūmīpi bhittī rajatāvadātā</gatha>
    <gatha type="last">Mañco’pi cittattharavārurūpo;</gatha>
    <hangnum nr="81"/>
    <gatha type="1"> Subhāka manāpā mama pakaṇṇasālā</gatha>
    <gatha type="2">Sādīnavā dupparibhāriyā’yaṃ,</gatha>
    <gatha type="3">Paṇītabhikkhā pariyeṭṭhi mūla-</gatha>
    <gatha type="last">Dukkhassa natthi’ti pamāṇa manto;</gatha>
    <hangnum nr="82"/>
    <gatha type="1"> Agārasaññāya paṭikkhapitvā</gatha>
    <gatha type="2">Tañca’ṭṭhadosā kulapaṇṇasālaṃ,</gatha>
    <gatha type="3">Dasaṅga sādhāraṇa rukkhamūlaṃ</gatha>
    <gatha type="last">Phalāphakhalāhāra mupecca bhojī;</gatha>
    <hangnum nr="83"/>
    <gatha type="1"> Sumedhaso so divasāni satta</gatha>
    <gatha type="2">Mahāpadhānaṃ padahaṃ sumedho,</gatha>
    <gatha type="3">Patto abhiññāsu vasisu pāraṃ</gatha>
    <gatha type="last">Sabbaṃka samāpattisukhaṃ avindi;</gatha>
    <hangnum nr="84"/>
    <gatha type="1"> Tasmiṃkhaṇe kānana devatāhi</gatha>
    <gatha type="2">Sādhū’ti nigghositapītighoso,</gatha>
    <gatha type="3">Abbhuggato tassa yasena saddhiṃ</gatha>
    <gatha type="last">Visuddhavijjācaraṇu’bbhavena;</gatha>
    <hangnum nr="85"/>
    <gatha type="1"> Vijjādharā tagguṇadīpakāni</gatha>
    <gatha type="2">Mutiṅgavīṇādhanibandhavāni,</gatha>
    <gatha type="3">Gāyiṃsu gītāni’va naccamāno</gatha>
    <gatha type="last">Himācalo sampati sampavedhi;</gatha>
    <hangnum nr="86"/>
    <gatha type="1"> Muddhaṅkuraṃ bhudharakuṭabāhu-</gatha>
    <gatha type="2">Satehi tannijjhara cāmarehi,</gatha>
    <gatha type="3">Vidhūyamānehi vidhūtapāpaṃ</gatha>
    <gatha type="last">Katopahāreva mahāsarā’pī;</gatha>
    <hangnum nr="87"/>
    <gatha type="1"> Akālameghaddhani bherirāva-</gatha>
    <gatha type="2">Vyāpāritā mattasikhaṇḍisaṇḍā;</gatha>
    <gatha type="3">Ajjhāvasantaṃ vanasaṇḍamajjhaṃ</gatha>
    <gatha type="last">Mahiṃsucā’khaṇḍanataṇḍavena;</gatha>
    <hangnum nr="88"/>
    <gatha type="1"> Mandā’nilā’mandabhujā’valamba-</gatha>
    <gatha type="2">Sunīlasākhāmaṇivijanīhi,</gatha>
    <gatha type="3">Lataṅganā’liṅgitasālasāmī</gatha>
    <gatha type="last">Saṃvijayuṃ vitadarampi dhīraṃ;</gatha>
    <hangnum nr="90"/>
    <gatha type="1"> Kapītanā’soka tamāla nīpā</gatha>
    <gatha type="2">Kapītanā’soka tamāla nīpā, (samattapādabhyāsa mahā yamakaṃ)</gatha>
    <gatha type="3">Kapītanā’soka tamāla nīpā</gatha>
    <gatha type="last">Kapītanā’soka tamāla nīpā;</gatha>
    <hangnum nr="91"/>
    <gatha type="1"> Na velalitā kiṃ pasavakā’vataṃsā</gatha>
    <gatha type="2">Latāvitānā madhupālisālī,</gatha>
    <gatha type="3">Latāvitānā madhupā’lisālī</gatha>
    <gatha type="last">Na vellitā kiṃ pakasavā’vataṃsā;(Samuggabheda yamakaṃ)</gatha>
    <hangnum nr="92"/>
    <gatha type="1"> Pupphāvalī kandala pāṭalaggā</gatha>
    <gatha type="2">Kalāpinī sā vanarājinīlā,</gatha>
    <gatha type="3">Pupphākulī kandana pāṭalakkhī</gatha>
    <gatha type="last">Kalāpanīlā vara rājinīva; (Addhagomuttikā bandhanaṃ)</gatha>
    <hangnum nr="93"/>
    <gatha type="1"> Natāsiro mañjarikāsuramhā</gatha>
    <gatha type="2">Natāsiro pañjalikāva ramme,</gatha>
    <gatha type="3">Vane nibaddhaṃ ramito vibhāsi</gatha>
    <gatha type="last">Vineyya bandhūracīto pahāro; (Pādagomuttikā bandhanaṃ)</gatha>
    <hangnum nr="94"/>
    <gatha type="1"> Rajokirantā’vanatā latāsuṃ</gatha>
    <gatha type="2">Lājokirantā vanitā natāva,</gatha>
    <gatha type="3">Dvijoaraññaṃ vasitā pitāgho</gatha>
    <gatha type="last">Gajotarantova latā vitānaṃ; (Silokagomuttikā bandhanaṃ ākulajālamitipi)</gatha>
    <hangnum nr="95"/>
    <gatha type="1"> Mataṅgajindā na masakkariṃsu</gatha>
    <gatha type="2">Pādāni natvāna padipadhāmaṃ,</gatha>
    <gatha type="3">Paññādhavaṃ pīna tapaṃ phalehi</gatha>
    <gatha type="last">Himaddipāde parisuttamañhi; (Kabbanāma gabbha cakkaṃ)</gatha>
    <hangnum nr="96"/>
    <gatha type="1"> Mettāya chattaṃ’va phaṇaṃ phaṇindo</gatha>
    <gatha type="2">Dhāresi sīse vasino cacāra,</gatha>
    <gatha type="3">Nathāmavā’kāva’balesu kiñci</gatha>
    <gatha type="last">Medhāya nando thiravāci kheme; (Kavināma gabbha cakkaṃ)</gatha>
    <hangnum nr="97"/>
    <gatha type="1"> No’sitehi’ssa santāsa’nū’na tosa vato do,</gatha>
    <gatha type="last">Dāyato vasato na’nusantāsassa hitesino; (Gāthaddhavisaya paṭiloma yamakaṃ)</gatha>
    <hangnum nr="98"/>
    <gatha type="1"> Yokā’sā’vāsa kāyo kāma’kāma’makāma’kā,</gatha>
    <gatha type="last">Sakāyanā’nāya’kāsa vāma nā ga ganā’mavā; (Sabbato bhadda bandhanaṃ)</gatha>
    <hangnum nr="99"/>
    <gatha type="1"> Dayāya vasito dāye yāpajāsiva māsadā,</gatha>
    <gatha type="last">Yajārahaṃ rañjamāno vasihaṃso ciraṃvasi; (Addhabbhama bandhanaṃ)</gatha>
    <hangnum nr="100"/>
    <gatha type="1"> Madhumada madhukara virute virute</gatha>
    <gatha type="2">Malayaja surahīta pavane pavane</gatha>
    <gatha type="3">Himavati vikasita padume padume</gatha>
    <gatha type="last">Adhisukha manubhavi savasi savakasi; (Pādanta yamakaṃ)</gatha>
    <paragraph>Iti medhānandābhidhānena yatinā viracite sakalakavijana hadayānandadānanidāne jinavaṃsadīpe dūrenidāne sumedhabrāhmaṇāpadānaparidīpo.</paragraph>
    <centered>Paṭhamo saggo.</centered>
    <hangnum nr="1"/>
    <gatha type="1"> (Mandā’kkantā) marapurasiriṃ sabbasampattisāraṃ</gatha>
    <gatha type="2">Jambuddīpā’sama sarasije kaṇṇikā sannikāsaṃ,</gatha>
    <gatha type="3">Rammaṃ rammavhaya puravaraṃ pāramīpāradassī</gatha>
    <gatha type="2">Buddho dīpaṅkara dasabalo sabbalokekadī; ()</gatha>
    <gatha type="3">Tasmiṃ kāle vipulakaruṇā nārisañcodita’tto</gatha>
    <gatha type="2">Nānā khīṇāsava parivuto cārikaṃ sañcaranto,</gatha>
    <gatha type="3">Saṃvattento sunipuṇatayaṃ dhammacakkaṃ kamena</gatha>
    <gatha type="last">Patvā tasmiṃ paṭivasati sodassanavhe vihāre; ()</gatha>
    <hangnum nr="3"/>
    <gatha type="1"> Sutvā dipaṅkara bhagavato nāgarā kittisaddaṃ</gatha>
    <gatha type="2">Sambuddho so itipi arahaṃ tyādinā’bbhuggataṃ taṃ,</gatha>
    <gatha type="3">Gāhāpetvā tuvaṭatuvaṭaṃ vatthabhesajja pānaṃ</gatha>
    <gatha type="last">Tannittā’suṃ pamuditamatā gandhamakālādihatthā; ()</gatha>
    <hangnum nr="4"/>
    <gatha type="1"> Patvā dīpaṅkaratarihariṃ gandhamālādikehi</gatha>
    <gatha type="2">Pūjetvāta’ñajalimukulikā ekamantaṃ nisinnā,</gatha>
    <gatha type="3">Dhammaṃ sutvā savaṇasubhagaṃ buddhapāmokkhasaṅghaṃ</gatha>
    <gatha type="last">Saṃyācitvā muditahadayā svāttayā’pagañjuṃ; ()</gatha>
    <hangnum nr="5"/>
    <gatha type="1"> Sajjetvā te dutiyadivase sajjanā dānasālaṃ</gatha>
    <gatha type="2">Ussāpattā dhajakadaliyo puṇṇakumbhe ṭhapennā,</gatha>
    <gatha type="3">Kubbantā’pi dhavalasuḷinu’kkhepa lājopahāraṃ</gatha>
    <gatha type="last">Evaṃ tassā’gamana mayanaṃ laṅkarontā vihāsuṃ; ()</gatha>
    <hangnum nr="6"/>
    <gatha type="1"> Abbhuggantvā atha himavatā so sumedho tapassi</gatha>
    <gatha type="2">Gacchaṃ tesaṃ upari nabhasā vākacīraṃ dhunanno,</gatha>
    <gatha type="3">Disvā pītippamuditajate añjasaṃ sodhayante</gatha>
    <gatha type="last">Sañjhāmegho riva parilasaṃ dhataritthe’kamantaṃ; ()</gatha>
    <hangnum nr="7"/>
    <gatha type="1"> Saṃsodhentā kalalavisamaṭṭhāna saṅkāradhānaṃ</gatha>
    <gatha type="2">Kasmā tumhe paṭipathamimaṃ’laṅkarothā’ti pucchi,</gatha>
    <gatha type="3">Bhante dīpaṅkaratarahari’dāni nissāya rammaṃ</gatha>
    <gatha type="last">Buddho hutvā viharati mahādhammasaṅkhaṃ dhamanto; ()</gatha>
    <hangnum nr="8"/>
    <gatha type="1"> So sambuddho parivutamahābhikkhusaṅgho yato no</gatha>
    <gatha type="2">Gāmakkhettaṃ pavisati tato’laṅkaromā’bruviṃsu,</gatha>
    <gatha type="3">Buddhūppādo kimuta sutaraṃ dullabho buddhasaddo</gatha>
    <gatha type="last">Iccevaṃso sumariya alaṅkattukāmo’si maggaṃ; ()</gatha>
    <hangnum nr="9"/>
    <gatha type="1"> Jhānā’bhiññā ratatakavacu’jjotamāna’ttabhāvo</gatha>
    <gatha type="2">Saddhāye’so acalasadiso iddhimā tāpaso’ti,</gatha>
    <gatha type="3">Sallakkhetvā kalalavisamaṃ duggamaggappadesaṃ</gatha>
    <gatha type="last">Sajjetuṃ te sapadi muditā sādhavo tassa’daṃsu; ()</gatha>
    <hangnum nr="10"/>
    <gatha type="1"> Nānāpupphaṃ jalajathalajaṃ ocinitvā vanamhā</gatha>
    <gatha type="2">Tetvā devāsurabhavanato koviḷārādipupphe,</gatha>
    <gatha type="3">Ānetvā’haṃ bhujagabhavatā phullakaṇḍuppalāni</gatha>
    <gatha type="last">Chekosmī’ti vithariya pathaṃ iddhiyā saṃvidhātuṃ; ()</gatha>
    <hangnum nr="11"/>
    <gatha type="1"> Katve’vaṃ me hadayamakuḷaṃ tovikāseyya tasmā</gatha>
    <gatha type="2">Veyyāvaccaṃ visadamatino kāyikaṃ saṃvidhāya,</gatha>
    <gatha type="3">Ajjevā’haṃ vipulakusalaṃ sañcinissa’ntī dhīro</gatha>
    <gatha type="last">Saṃsodhetuṃ kalalakalusaṃ añjasaṃ ārabhittha; ()</gatha>
    <hangnum nr="12"/>
    <gatha type="1"> Passantānaṃ vimalanayano’bhāsa jimūtagabbhe</gatha>
    <gatha type="2">Buddhobuddho’tya’bhihitavaco vijjurājīva cārī,</gatha>
    <gatha type="3">Tasmiṃ paṅke nijakaratala’mebhājapacchihi dhīmā</gatha>
    <gatha type="last">Paṃsuṃ datvā rajatadhavalaṃ vālukaṃ vokiranto; ()</gatha>
    <hangnum nr="13"/>
    <gatha type="1"> Tasmi ṭhāne kallalulite suṭṭhu nā’laṅkateva</gatha>
    <gatha type="2">Saddhiṃ dīpaṅkara’nadhivaro’nekakhīṇāsavehi,</gatha>
    <gatha type="3">Patto brahmā’maranaraphaṇisiddhavijjādharānaṃ</gatha>
    <gatha type="last">Saṃvattante suvipulamahe pāṭihīre uḷāre; ()</gatha>
    <hangnum nr="14"/>
    <gatha type="1"> Hema’mbhojo’pamasuvadanaṃ maṇḍitaṃ lakkhaṇho-</gatha>
    <gatha type="2">Sītyā’nubyañjanavilasitaṃ ketumālāvilāsaṃ,</gatha>
    <gatha type="3">Satthāraṃ taṃ disidisi pabhāniccharanta’ñjasambhi</gatha>
    <gatha type="last">Āgacchantaṃ viya maṇitale mattamātaṅgarājā; ()</gatha>
    <hangnum nr="15"/>
    <gatha type="1"> Oloketvā vimalanayanañcandaniluppalāni</gatha>
    <gatha type="2">Ummiletvā ratanaphalakaṃ akkamantova piṭṭhiṃ,</gatha>
    <gatha type="3">Nānākhīṇāsavaparicuto kaddamaṃ nā’kkamitvā</gatha>
    <gatha type="last">Sambuddhoyaṃ vajatu iti me dīgharattaṃ hitāya; ()</gatha>
    <hangnum nr="16"/>
    <gatha type="1"> Sallakkhetvā khara’jinajaṭāvākacīrāni kese</gatha>
    <gatha type="2">Omuñcitvā visamakalale pattharitvā’ttabhāvaṃ,</gatha>
    <gatha type="3">Setuṃ katvā paramapaṇidhī kominī codita’tto</gatha>
    <gatha type="last">Pañcā’bhiññāratanamaṇimā svā’cakujjo nipajji; ()</gatha>
    <hangnum nr="17"/>
    <gatha type="1"> Sutvā gāthāpadampi na me bhāriyaṃ saṃkilese</gatha>
    <gatha type="2">Viddhaṃsetvā varasivuraṃ pattumicche sacā’haṃ,</gatha>
    <gatha type="3">Saṃvijjante tibhavabhavane dukkhitā’nantasatte</gatha>
    <gatha type="last">So’bhaṃ eko kathamadhigame dhamma maññātaveso;()</gatha>
    <hangnum nr="18"/>
    <gatha type="1"> Yannūnā’haṃ parahitarato sammadaññāya bodhiṃ</gatha>
    <gatha type="2">Āropetvā nikhilajanataṃ’nuttaraṃ dhammanāvaṃ,</gatha>
    <gatha type="3">Uttāretvā varasivapuraṃ vaṭṭadukkhodadhimhā</gatha>
    <gatha type="last">Pacchā dīpaṅkaramuni yathā nibbutiṃ pāpuṇissaṃ; ()</gatha>
    <hangnum nr="19"/>
    <gatha type="1"> Iccevaṃ so pumariya samodhānayitvā’ṭṭhadhamme</gatha>
    <gatha type="2">Saṃsāramhā’vataraṇamahāseturūpo pajānaṃ,</gatha>
    <gatha type="3">Muddhābaddha’ñjalipuṭajaṭo paṅkapiṭṭhe nipanno</gatha>
    <gatha type="last">Sambodhatthaṃ paṇidhimakari tāva tappādamūle; ()</gatha>
    <hangnum nr="20"/>
    <gatha type="1"> Ussisaṭho sapadi bhagavā pañcavaṇṇappasādaṃ</gatha>
    <gatha type="2">Ummīletvā nayanayugalaṃ phullanīluppalābhaṃ,</gatha>
    <gatha type="3">Disvā nīlopalamaṇimayaṃ vātapānañcayaṃ’va</gatha>
    <gatha type="last">Ugghāṭento isivaramhāpaṅkajaṃ paṅkapiṭṭhe; ()</gatha>
    <hangnum nr="21"/>
    <gatha type="1"> Etassi’jajhissati iti ayaṃ patthanā’nāgataṃsa-</gatha>
    <gatha type="2">Ñāṇaṃ sammā patiniya ito kappalakkhādhikānaṃ,</gatha>
    <gatha type="3">Āvajjento upari caturāsaṅkhiyānantya’vedi</gatha>
    <gatha type="last">Patvā bodhiṃ ahamiva siyā gotamo nāma buddho; ()</gatha>
    <hangnum nr="22"/>
    <gatha type="1"> Tumhe sampassatha iti imaṃ tāpasaṃ saṅghamajjhe</gatha>
    <gatha type="2">Vatve’vaṃ so padamasadisaṃ dhammarājā dadanto,</gatha>
    <gatha type="3">Samhinditthā’dharakisalayā’lattakaṃ nāgataṃya-</gatha>
    <gatha type="last">Paññāmuddā’ṅkitapadasataṃ vattasandesagabbhaṃ; ()</gatha>
    <hangnum nr="23"/>
    <gatha type="1"> Vāsaṭṭhānaṃ kapilanagaraṃ nāma māsāmahesi</gatha>
    <gatha type="2">Mātā suddhodananarapati te pitā’diccavaṃse,</gatha>
    <gatha type="3">Bimbā bimbā dharavati piyā hema bimbā bhirāmā</gatha>
    <gatha type="last">Tasmiṃkāle tanujaratanaṃ rāhulo hessate te; ()</gatha>
    <hangnum nr="24"/>
    <gatha type="1"> Hessante te paṭhamadutiyassāvakā sāriputta-</gatha>
    <gatha type="2">Moggallānā dvijakulabhavā bhuripaññiddhimanto,</gatha>
    <gatha type="3">Ānandākhyo yati pati rupaṭṭhāyakosāvikānaṃ</gatha>
    <gatha type="last">Khemātheri parama yugalaṃ uppalabbaṇṇatheri; ()</gatha>
    <hangnum nr="25"/>
    <gatha type="1"> Assattho te vijayaviṭapī tvañca kho gotamavho</gatha>
    <gatha type="2">Chabbassānī padahiya gharā nikkhamitvā sakamhā,</gatha>
    <gatha type="3">Pāyāsaggaṃ parivisiya bho tvaṃ sujātāya dinnaṃ</gatha>
    <gatha type="last">Bodhiṃ bujjhissasi iti dhuvaṃ bodhimūle nisajja; ()</gatha>
    <hangnum nr="26"/>
    <gatha type="1"> Satthā sañjhāghanapaṭalato muttavijjullate,va</gatha>
    <gatha type="2">Sandassetvā nijabhujalataṃ cīvarabbhantaramhā,</gatha>
    <gatha type="3">Pakhyākāsi jaladhararavā’kāragambhīraghoyaṃ</gatha>
    <gatha type="last">Nicchāretvā suradhanurivo’bhāsa chabbaṇṇaraṃsi; ()</gatha>
    <hangnum nr="27"/>
    <gatha type="1"> Amhe dīpaṅkarabhagavato sāsane nā’vabuddhā</gatha>
    <gatha type="2">Lacchāmā’ti tava parimukhe’vā’yatiṃ mokkhadhammaṃ,</gatha>
    <gatha type="3">Tasmiṃ pattā’khīla suranarāpatthayuṃ taṅkhaṇevaṃ</gatha>
    <gatha type="last">Pūjetvā’tañjalisarasije pādapīṭhamhi tassa; ()</gatha>
    <hangnum nr="28"/>
    <gatha type="1"> Buddho brahmāmaranarasiro cumbitaṅghī sarojo</gatha>
    <gatha type="2">Sampūjetvā’ṭṭhahi jaṭilakaṃ pupphamuṭṭhīhi tamhā,</gatha>
    <gatha type="3">Pakkāmi so kanakasikharīhāri kiñjakkhabhāre</gatha>
    <gatha type="last">Ubbhūta’mhoruhavanasire appayanto padāni; ()</gatha>
    <hangnum nr="29"/>
    <gatha type="1"> Rammaṃ rammaṃ mahīya jaṭilaṃ pupphamuṭṭhīhi katvā</gatha>
    <gatha type="2">Khīṇā khīṇāsavavasigaṇā dakkhiṇaṃ pakkamiṃsu,</gatha>
    <gatha type="3">Devā’devā pavuramakaruṃ vandanāmānapūjaṃ</gatha>
    <gatha type="last">Dīpaṃ dīpaṅkaradasabalañcā’nugantvā nivattā; ()</gatha>
    <hangnum nr="30"/>
    <gatha type="1"> Tamhā ṭhānā gatasati jane sannisinnassa tassa</gatha>
    <gatha type="2">Pallaṅkenā’maranara pariccanta pupphāsanamhi,</gatha>
    <gatha type="3">Jātikkhettā tahimupagatā devatā etamatthaṃ</gatha>
    <gatha type="last">Ārocesuṃ mahitavaraṇā añjalimañjarīhiṃ; ()</gatha>
    <hangnum nr="31"/>
    <gatha type="1"> Pubbe pupphāsanupari samārūḷhabuddhaṅkurānaṃ</gatha>
    <gatha type="2">Addhāne’ve’tarahi bhavatocā’sanārohaṇamhi,</gatha>
    <gatha type="3">Ekālokā dasahi guṇitā lokadhātu sahassī</gatha>
    <gatha type="last">Saṃvattante tvamanavarataṃ hessase tena buddho; ()</gatha>
    <hangnum nr="32"/>
    <gatha type="1"> Tāsaṃ vācaṃ savaṇamadhuraṃ devatānaṃ nisamma</gatha>
    <gatha type="2">Bhiyyo cittappabhavavīriyo pītivipphāritatto,</gatha>
    <gatha type="3">Pubbe sattuttamaparicitā bodhisambhāradhammā</gatha>
    <gatha type="last">Āvajjesi kati iti sudhī dhammadhātuṃ sahetuṃ; ()</gatha>
    <hangnum nr="33"/>
    <gatha type="1"> Okujjitvā dharaṇiṭhapito puṇṇa kumbho sumedha</gatha>
    <gatha type="2">Vissandetvā salilamkhilaṃ kintupaccāharetha,</gatha>
    <gatha type="3">Evaṃ datvā dhanasutakalatta’ṅgapaccaṅgajīve</gatha>
    <gatha type="last">Nibbinno mā bhavi’ti paṭhamaṃ pāramiṃ’dhiṭṭhahi so; ()</gatha>
    <hangnum nr="34"/>
    <gatha type="1"> Nā’pekkhitvā yathariva nijaṃ jīvitaṃ jīvitaṃ’va</gatha>
    <gatha type="2">Rakkhanto sañcarati camari cāmara candikābhaṃ,</gatha>
    <gatha type="3">Evaṃ sīlaṃ varasivapuradvāramārakkha dhīra</gatha>
    <gatha type="last">Ajjhiṭṭhāsi iti sadutiyaṃ pāramiṃ suddhasīlo; ()</gatha>
    <hangnum nr="35"/>
    <gatha type="1"> Saṃviggo yo ciraparivasaṃ ghorakārāgharamhi</gatha>
    <gatha type="2">Muttīṃ tamhā’gamayati yathā hohi nekkhammanitto</gatha>
    <gatha type="3">Nibbinno tvaṃ tathariva bhave bandhanāgārarūpe</gatha>
    <gatha type="last">Ajjhiṭṭhāsi tatiyampi so pāramintye’kacārī; ()</gatha>
    <hangnum nr="36"/>
    <gatha type="1"> Hīnukkaṭṭhaṃ kulamanugharaṃ bhikkhako bhikkhu bhikkhaṃ</gatha>
    <gatha type="2">Aṇvāhiṇḍaṃ labhati naciraṃ saṃvaraṭṭho yathe’vaṃ,</gatha>
    <gatha type="3">Sambodhattha bhaja paṭibale paṇḍite puṭṭhapañho</gatha>
    <gatha type="last">Ajjhiṭṭhāsi tvamiti matimā pāramiṃ so catutthiṃ; ()</gatha>
    <hangnum nr="37"/>
    <gatha type="1"> Niccussāho vicarati yathā kesarī sericārī</gatha>
    <gatha type="2">Evaṃ ṭhāne gamanasayanecā’sane tvaṃ sumedha,</gatha>
    <gatha type="3">Ussoḷhī tyāsithilavīriyo hoti sambodhanatthaṃ</gatha>
    <gatha type="last">Ajjhīṭṭhāsi thiravīriyavā pañcamiṃ pāramiṃ so; ()</gatha>
    <hangnum nr="38"/>
    <gatha type="1"> Iṭṭhāniṭṭhaṃ pathaviriva bho sabbamānāvamānaṃ</gatha>
    <gatha type="2">Nāpajjitvā manasiviktiṃ tvaṃ sahanto khamanto,</gatha>
    <gatha type="3">Sambodhatthaṃ paravadhakhamo hohi’tī khantivādī</gatha>
    <gatha type="last">Ajjhiṭṭhāsi parahitarato chaṭṭhamiṃ pāramiṃ so; ()</gatha>
    <hangnum nr="39"/>
    <gatha type="1"> Vīthiṃ nātikkamati niyamaṃ osadhītārakā’yaṃ</gatha>
    <gatha type="2">Evaṃ santuttama paricitaṃ saccavācaṃ sumedha,</gatha>
    <gatha type="3">Tvaṃ māvitikkami karahaci boddhukāmo subodhiṃ</gatha>
    <gatha type="last">Ajjhiṭṭhāsi’tya’vitathakathi sattamiṃ pāramiṃ so; ()</gatha>
    <hangnum nr="40"/>
    <gatha type="1"> Tamhāṭhānā balavapavane vāyamāne’pi thokaṃ</gatha>
    <gatha type="2">Kappaṭṭhāsi tacalati yathā pabbato suppataṭṭho,</gatha>
    <gatha type="3">Tvaṃ tiṭṭhāhi tathariva adhiṭṭhānadhammesu daḷhaṃ</gatha>
    <gatha type="last">Ajjhiṭṭhāsī’tyavalasadiso ca’ṭṭhamiṃ pāramiṃ so; ()</gatha>
    <hangnum nr="41"/>
    <gatha type="1"> Otiṇṇesu udakarahado bho nihīnuttamesu</gatha>
    <gatha type="2">Sītattaṃ sampharati hi samaṃ vārinā bhāvayeni,</gatha>
    <gatha type="3">Mettāyevaṃ tibhavabhavane sabbasattesu tulyaṃ</gatha>
    <gatha type="last">Ajjhiṭṭhāsi samuti navamiṃ pāramiṃ metta citto; ()</gatha>
    <hangnum nr="42"/>
    <gatha type="1"> Iṭṭhāniṭṭhe sati paṭihate vatthujāte yathāhi</gatha>
    <gatha type="2">Majjhattā’yaṃ vasumativadhū hoti dukkhe sukheka vā,</gatha>
    <gatha type="3">Evaṃ bho tvaṃ bhava samatulāsantibho’pekkha ko’ti</gatha>
    <gatha type="last">Ajjhiṭṭhāsi savasi dasamiṃ pāramiṃ bhurimedho; ()</gatha>
    <hangnum nr="43"/>
    <gatha type="1"> Ālolento tidasapamitaṃ pāramisāgaraṃ so</gatha>
    <gatha type="2">Sattādhiso nisitamatimā ñāṇamatthā’calena,</gatha>
    <gatha type="3">Āvajjesi vasumatavadhu sādhukāraṃ’va denti</gatha>
    <gatha type="last">Saṃkampi sampati satimato dhammatejena tena; ()</gatha>
    <hangnum nr="44"/>
    <gatha type="1"> Bhīrūcchamhī ghaṇapathaviyā kampamātāyi’māya</gatha>
    <gatha type="2">Patvā dīpaṅkarabhagavato rammavāsī samīpaṃ,</gatha>
    <gatha type="3">Sampucchiṃsu vasumati bhusaṃ kampi taṃkissahetu</gatha>
    <gatha type="last">Āvajjetvā samuti munino tampavattiṃ kathesi; ()</gatha>
    <hangnum nr="45"/>
    <gatha type="1"> Nikkaṅkhā te punapi nagarā nāgarā taṃ upecca</gatha>
    <gatha type="2">Sampūjesuṃ caraṇayugalaṃ gandhamālādikehi,</gatha>
    <gatha type="3">Katvā tena’ñjalisarasije yena dīpaṅkare’ṇo</gatha>
    <gatha type="last">Uṭṭhāsi so purisatisaho sannīsinnāsanamhā; ()</gatha>
    <hangnum nr="46"/>
    <gatha type="1"> Mā te rogo bhavi paṭibhayaṃ mā bhavi chambhitattaṃ</gatha>
    <gatha type="2">Saṅkappo te paramapaṇidhi sijjhataṃ khippameva,</gatha>
    <gatha type="3">Itthañcā’sithutipadasataṃ jātikhettā gatā taṃ</gatha>
    <gatha type="last">Pupphādīhi mahīya jaṭilaṃ nijjarā byāhariṃsu; ()</gatha>
    <hangnum nr="47"/>
    <gatha type="1"> Abbhuggantvā pavanapadaviṃ devatānaṃ manāni</gatha>
    <gatha type="2">Bodhātvo himavati sakaṃ assamaṃ tāpaso so,</gatha>
    <gatha type="3">Patto atthācalamupagamī taṅkhaṇe raṃsimālī</gatha>
    <gatha type="last">Saṅkocetvā sarasijavanaṃ saṃharitvā’ṃsujālaṃ; ()</gatha>
    <hangnum nr="48"/>
    <gatha type="1"> Rammaṃ dīpaṅkarabhagavato rammavatyā’bhidhānaṃ</gatha>
    <gatha type="2">Vāsaṭṭhānaṃ janakajananī dve sudevassumedhā,</gatha>
    <gatha type="3">Niccopaṭṭhāyakayativaro sāgatomaṅgaloca</gatha>
    <gatha type="last">Tissocā’suṃ paṭhamadutiyassāvakā theranāgā; ()</gatha>
    <hangnum nr="49"/>
    <gatha type="1"> Nānākhīṇāsavaparivuto cā’si nandā sunandā</gatha>
    <gatha type="2">Tassā’hesuṃ paṭhamadutiyassāvikā aggabhūtā,</gatha>
    <gatha type="3">Kāyo’sitiratanapamito pipphalināmabodhi</gatha>
    <gatha type="last">Aṭṭhāsi so pacurajanataṃ tārayaṃ vassalakkhaṃ; ()</gatha>
    <hangnum nr="50"/>
    <gatha type="1"> Satthā dīpaṅkaravho suranarasaraṇodīpadīpocirassaṃ</gatha>
    <gatha type="2">Dīpevo dhammadīpaṃ tibhuvanabhavane vīta’vijjandhakāraṃ</gatha>
    <gatha type="3">Aggikkhandho’vabhāsaṃ vihariya parinibbāyi khīṇāsavā’pi</gatha>
    <gatha type="last">Khīṇasnehāpadīpāyathariva ariyā sāvakā nibbutā’suṃ; ()</gatha>
    <paragraph>Iti medhānandābhidhānena yatinā viracite sakalakavijana hadayānandadānanidāne jitavaṃsadīpe dūrenidāne sumedha tāpasassa mūlapaṇiṭhānaṭṭhapanapavatti paridīpo dutiyo saggo.</paragraph>
    <hangnum nr="1"/>
    <gatha type="1"> Lokaṃ (’vasantatilako) kumudākaraṃ mā</gatha>
    <gatha type="2">Koṇḍaññanāmabhagavā’tha pabodhayatto,</gatha>
    <gatha type="3">Jāto tadā varamatī vijitāvi rājā</gatha>
    <gatha type="last">Sampanna cakkaratano’bhavi cakkamatti; ()</gatha>
    <hangnum nr="2"/>
    <gatha type="1"> Saṅghassa buddhapamukhassa uḷāradānaṃ</gatha>
    <gatha type="2">Datvā vidhāya paṇidhiṃ varabodhiyā so,</gatha>
    <gatha type="3">Rajjaṃ pahāya jinasāsanamotaritvā</gatha>
    <gatha type="last">Jhānānya’lattha paṭilaṅvarappadāno; ()</gatha>
    <hangnum nr="3"/>
    <gatha type="1"> Tassā’si rammavatināma puraṃ sunando</gatha>
    <gatha type="2">Rājā ahosi janako jananī sujātā,</gatha>
    <gatha type="3">Bhaddassubhaddasamaṇā varasāvakā’suṃ</gatha>
    <gatha type="last">Tisso’patissa’samaṇi varasāvikāyo; ()</gatha>
    <hangnum nr="4"/>
    <gatha type="1"> Lakkhāyuko vijayabodhi visālasāla-</gatha>
    <gatha type="2">Kalyāṇi nāma tadupaṭṭhahi cā’nuruddho,</gatha>
    <gatha type="3">Tassā’ṭṭha sītiratanappamitaṃ sarīraṃ</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="5"/>
    <gatha type="1"> Tassā’parena samayeni’ha’naṅgabhaṅgo</gatha>
    <gatha type="2">Uppajji maṅgalajino janamaṅakgalāya,</gatha>
    <gatha type="3">Buddhaṅkuro’tiruciro surucī samañño</gatha>
    <gatha type="last">Āsi tadā’vatisuro dvijavaṃsaketu; ()</gatha>
    <hangnum nr="6"/>
    <gatha type="1"> Datvā sasāvakajitassa dināni satta</gatha>
    <gatha type="2">Patthesi bodhimasamaṃ gavapānadānaṃ,</gatha>
    <gatha type="3">Pabyākato bhagavatā bhavanā’hīgantvā</gatha>
    <gatha type="last">Pabbajjito sukhamavitdi samādhijaṃ so; ()</gatha>
    <hangnum nr="7"/>
    <gatha type="1"> Tassu’ntaraṃ puravaraṃ pitaro’ttara’vhā</gatha>
    <gatha type="2">Āsuṃ sudevasamaṇo vasi dhammaseno,</gatha>
    <gatha type="3">Tassā’ggasāvakayugaṃ sakasāvikānaṃ</gatha>
    <gatha type="last">Bhaddaṃyugaṃ abhavi sivalicā’pya’sokā; ()</gatha>
    <hangnum nr="8"/>
    <gatha type="1"> Taṃ pālito jinamupaṭṭhahi aṭṭha’sīti</gatha>
    <gatha type="2">Hattho’si tassa vajirūpamarūpakāyo,</gatha>
    <gatha type="3">Bodhī’pi nāgataru sāvakasantipātā</gatha>
    <gatha type="last">Āsuṃ tayo navutivassasahassamāyu; ()</gatha>
    <hangnum nr="9"/>
    <gatha type="1"> Tassā’parena sumano karuṇānidhāno</gatha>
    <gatha type="2">Nātho manojamathano udapādi loke,</gatha>
    <gatha type="3">Buddhaṅkuro’bhavi tadā’tulanāgarājā</gatha>
    <gatha type="last">Teja’ggijālajalito atuliddhimā so; ()</gatha>
    <hangnum nr="10"/>
    <gatha type="1"> Nāgo’pi nāgabhavanamhi sasāvakassa</gatha>
    <gatha type="2">Buddhassa dibbaturiyehi katupahāro,</gatha>
    <gatha type="3">Datvāna dānamatulaṃ paṇidhiṃ akāsi</gatha>
    <gatha type="last">Buddho bhavissasi tuvanti ahāsi buddho; ()</gatha>
    <hangnum nr="11"/>
    <gatha type="1"> Khemavhayaṃ puramahū janako sudanto</gatha>
    <gatha type="2">Rājā janetti sirimā nijasāvakānaṃ;</gatha>
    <gatha type="3">Aggā bhaviṃsu saraṇo vasi bhāvitatto</gatha>
    <gatha type="last">Soṇā tadaggasamaṇi’si tathu’pasoṇā; ()</gatha>
    <hangnum nr="12"/>
    <gatha type="1"> Tassā’si nāgataru bodhi udenatero-</gatha>
    <gatha type="2">Paṭṭhāyako navutivassasahassamāyu,</gatha>
    <gatha type="3">Ubbedhato navutihatthamitaṃ sarīraṃ</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="13"/>
    <gatha type="1"> Tassā’parena udapādi’ha revatākhyo</gatha>
    <gatha type="2">Devādivanditapado bhuvi devadevo,</gatha>
    <gatha type="3">Sattuttamo bhavi tadā atidevanāmo</gatha>
    <gatha type="last">Bhovādivaṃsatilako catuvedavedī; ()</gatha>
    <hangnum nr="14"/>
    <gatha type="1"> Baddhañjalī sirasi dhammakathaṃ nisamma</gatha>
    <gatha type="2">Gantvāna taṃ saraṇamuttaramuttariyaṃ;</gatha>
    <gatha type="3">Datvā’hipatthayi sukhodhimatho mahesi</gatha>
    <gatha type="last">Buddho bhavissasi tuvantī visākarittha; ()</gatha>
    <hangnum nr="15"/>
    <gatha type="1"> Tassā’si dhaññavatināma puraṃ jinassa</gatha>
    <gatha type="2">Mātā mahesi vipulā vipulo pitā’si,</gatha>
    <gatha type="3">Sabrahmadevavaruṇo bhavi saṅghamajjhe</gatha>
    <gatha type="last">Bhaddā ca bhaddayugalaṃ duvidhaṃ subhaddā; ()</gatha>
    <hangnum nr="16"/>
    <gatha type="1"> Taṃ sambhavo vasi upaṭṭhahi nāgabodhi</gatha>
    <gatha type="2">Rukkhopya’sitiratanaṃ bhavi attabhāvo,</gatha>
    <gatha type="3">Āyuppamāṇampi saṭṭhisahassavassaṃ</gatha>
    <gatha type="last">Āsuṃ tayo ariyasāvakasannipātāta;</gatha>
    <hangnum nr="17"/>
    <gatha type="1"> Tassā’paramhi samaye janapārijāto</gatha>
    <gatha type="2">Uppajji sobhitajino jitapañcamāro,</gatha>
    <gatha type="3">Ajjhāyako sakalaveda muḷārabhogī</gatha>
    <gatha type="last">Buddhaṅkuro bhavi tadā’jitanāmavappo;</gatha>
    <hangnum nr="18"/>
    <gatha type="1"> Dhammaṃ nisamma saraṇesu patiṭṭhahitvā</gatha>
    <gatha type="2">Saṅghassa buddhapamukhassa uḷāradānaṃ,</gatha>
    <gatha type="3">Datvā padhānapaṇidhāna makāsi dhīro</gatha>
    <gatha type="last">Tvaṃ lacchasi’ti varabodhi mahāsi satthā; ()</gatha>
    <hangnum nr="19"/>
    <gatha type="1"> Rammaṃ sudhammamahu tassa puraṃ sudhammo</gatha>
    <gatha type="2">Rājā ahosi janako janikā sudhammā</gatha>
    <gatha type="3">Tassā’ggasāvakayugaṃ asamo sunetto</gatha>
    <gatha type="last">Tassāvikā’ggayugalaṃ nakulā sujātā; ()</gatha>
    <hangnum nr="20"/>
    <gatha type="1"> Nāgassa nāgataru bodhi sarīramaṭṭha-</gatha>
    <gatha type="2">Paṇṇāsahatthapamitaṃ tamatomathero,</gatha>
    <gatha type="3">Sopaṭṭhahī navutivassasahassamāyu</gatha>
    <gatha type="last">Āsuṃ tayo ariya sāvaka sannipātā; ()</gatha>
    <hangnum nr="21"/>
    <gatha type="1"> Uppajji tassa aparena anomadassi</gatha>
    <gatha type="2">Buddho pabuddhakamalāmalanīlanetto,</gatha>
    <gatha type="3">Buddhaṅkuro jitasurāri tadāni yakkha-</gatha>
    <gatha type="last">Senāpatī bhavi mahiddhimahānubhāvo; ()</gatha>
    <hangnum nr="22"/>
    <gatha type="1"> Sambodhi maggapuriso paṇidhānayaṃ so</gatha>
    <gatha type="2">Saṅghassa buddhapamukhassa uḷāradānaṃ,</gatha>
    <gatha type="3">Pādāsi tisu saraṇesu patiṭṭhahitvā</gatha>
    <gatha type="last">Buddho bhavissasi tuvanti jino’bruvitaṃ; ()</gatha>
    <hangnum nr="23"/>
    <gatha type="1"> Ṭhānañhi candavatināma yasodharākhyā</gatha>
    <gatha type="2">Mātā mahesi yasavā janako janindo,</gatha>
    <gatha type="3">Tassa’ggasāvakayugaṃ nisabho atomo</gatha>
    <gatha type="last">Dve sundarī ca sumanā carasāvikā’suṃ; ()</gatha>
    <hangnum nr="24"/>
    <gatha type="1"> Bodhī’pi tassa kakudho munidehamaṭṭha-</gatha>
    <gatha type="2">Paṇṇāsahatthapamitaṃ varuṇābhidhāno,</gatha>
    <gatha type="3">Thero upaṭṭhahi ca lakkhapamāṇamāyu</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="25"/>
    <gatha type="1"> Tassā’parena padumo dipadānamindo</gatha>
    <gatha type="2">Jāto pabujjhitamanopadumo pajānaṃ,</gatha>
    <gatha type="3">Dhīro babhūva varavāraṇakumbhabhedī</gatha>
    <gatha type="last">Sīho tadā rucirakesarabhāragīvo; ()</gatha>
    <hangnum nr="26"/>
    <gatha type="1"> Buddhaṃ nirodhasukhavediyanaṃ vatamhi</gatha>
    <gatha type="2">Sattāhamakkhipadūmehi tamaccayitvā,</gatha>
    <gatha type="3">Cittaṃ pasādiya punā’gatasāvakesu</gatha>
    <gatha type="last">Sīho vibhāsi paṭiladdhavarappadāno; ()</gatha>
    <hangnum nr="27"/>
    <gatha type="1"> Tassā’si campakapuraṃ padumābhidhāno</gatha>
    <gatha type="2">Rājā ahosi janako asamā janettī,</gatha>
    <gatha type="3">Sālopasālayatayo varasāvakā’suṃ</gatha>
    <gatha type="last">Rāmā’pi tassa paramāsamaṇi surāmā; ()</gatha>
    <hangnum nr="28"/>
    <gatha type="1"> Nāmenu’paṭṭhahi vasi varuṇo tamaṭṭha-</gatha>
    <gatha type="2">Paṇṇāsahatthamita massa sarīramā’si,</gatha>
    <gatha type="3">Bodhi’pi soṇataru lakkhapamāṇamāyu</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="29"/>
    <gatha type="1"> Tassā’parena varado muni nāradavho</gatha>
    <gatha type="2">Pāpandhakāranikaraṃ bhīduro’dapādi,</gatha>
    <gatha type="3">Buddhaṅkuro bhavi tadā’khilajhātabhiññā-</gatha>
    <gatha type="last">Lābhī pavattaphalabhoji tapodhanīso; ()</gatha>
    <hangnum nr="30"/>
    <gatha type="1"> Katvānu’ḷārapaṇidhāna muḷāraviro</gatha>
    <gatha type="2">Datvā sasāvakajinassa uḷāradānaṃ,</gatha>
    <gatha type="3">Pūjesi taṃ surabhinā haricandanena</gatha>
    <gatha type="last">Satthāpi sampati viyākaraṇaṃ adāsi; ()</gatha>
    <hangnum nr="31"/>
    <gatha type="1"> Tassā’si dhaññavatināma puraṃ sumedho</gatha>
    <gatha type="2">Rājā ahosi janako jananī anomā,</gatha>
    <gatha type="3">Dve bhaddasālajitamittavasi vasina-</gatha>
    <gatha type="last">Maggo’ntarā samaṇi phagguṇi bhikkhunītaṃ; ()</gatha>
    <hangnum nr="32"/>
    <gatha type="1"> Vāseṭṭhabhikkhu tadupaṭṭhahi rūpakāyo</gatha>
    <gatha type="2">Tassā’ṭṭhasitiratanaṃ mahasoṇasākhī,</gatha>
    <gatha type="3">Bodhiddumo navutivassasahassamāyu</gatha>
    <gatha type="last">Āsuṃ tayo ariyasāvakasantipātā; ()</gatha>
    <hangnum nr="33"/>
    <gatha type="1"> Tassā’parena padumuttara dhammarājā</gatha>
    <gatha type="2">Jāto tilokapadumo padumappitaṅghī,</gatha>
    <gatha type="3">Aḍḍho uḷāravibhavo maharaṭṭhiyo so</gatha>
    <gatha type="last">Buddhaṅkuro bhavi tadā jaṭilābhidhāno;()</gatha>
    <hangnum nr="34"/>
    <gatha type="1"> Sambodhiyā’dhigama paccayapatthanaṃ so</gatha>
    <gatha type="2">Virovidhāya padumuttarapādamūle,</gatha>
    <gatha type="3">Saṅghassa buddhapamukhassa ticivarāni</gatha>
    <gatha type="last">Pādāsi tīsuratanesu abhippasanno; ()</gatha>
    <hangnum nr="35"/>
    <gatha type="1"> Tassā’si haṃsavatināma puraṃ jinassa</gatha>
    <gatha type="2">Ānandabhupati pitā janikā sujātā,</gatha>
    <gatha type="3">Dve tassa devalasujātavasi vasinaṃ</gatha>
    <gatha type="last">Aggā bhaviṃsu samaṇisvāmitāsamā’ggā; ()</gatha>
    <hangnum nr="36"/>
    <gatha type="1"> Lakkhāyuko sajayabodhika visālasāla</gatha>
    <gatha type="2">Rukkho upaṭṭhahi muniṃ sumanābhidhāno,</gatha>
    <gatha type="3">Tassa’ṭṭha’sitiratanappamitaṃ sarīraṃ</gatha>
    <gatha type="last">Āsuṃ tayo bhagavato gaṇasannipātā; ()</gatha>
    <hangnum nr="37"/>
    <gatha type="1"> Tassā’parena samayena sumedhanāmo</gatha>
    <gatha type="2">Lokamhi pātubhavi lokahitāya satthā,</gatha>
    <gatha type="3">Buddhaṅkuro kira tadānyu’bhato sujāto</gatha>
    <gatha type="last">Svā’sitikoṭivibhavo’ttara māṇavo’si; ()</gatha>
    <hangnum nr="38"/>
    <gatha type="1"> Vissajjiyāna vibhavaṃ tamsitikoṭiṃ</gatha>
    <gatha type="2">Datvāna dānamasmaṃ sugate sasaṅghe,</gatha>
    <gatha type="3">Pabbajjito paramabodhi mapatthayittha</gatha>
    <gatha type="last">Byākāsi somuni ta’mijjhanabhāva’maddhā; ()</gatha>
    <hangnum nr="39"/>
    <gatha type="1"> Rammaṃ sudassanamahū nagaraṃ sudanto</gatha>
    <gatha type="2">Tassā’si bhūpati pitā jananī sudattā,</gatha>
    <gatha type="3">Saṅghesu’hosu saraṇo vasi sabbakāmo</gatha>
    <gatha type="last">Rāmā yamāni paramānya’bhavuṃka surāmā; ()</gatha>
    <hangnum nr="40"/>
    <gatha type="1"> Bodhī’pi nīpataru sāgaranāmathero</gatha>
    <gatha type="2">’Paṭṭhāsi taṃ navutivassasahassamāyu,</gatha>
    <gatha type="3">Tassā’ḍhasitiratanu’ggatamāsi gattaṃ</gatha>
    <gatha type="last">Āsuṃ tayo satimato gaṇasantipātā; ()</gatha>
    <hangnum nr="41"/>
    <gatha type="1"> Tassā’parena samayena janappadīpo</gatha>
    <gatha type="2">Jāto sujātabhagavā jitapañcamāro,</gatha>
    <gatha type="3">Sampannasattaratato varacakkavatti</gatha>
    <gatha type="last">Rājā babhūvi’ha mahāpuriso tadāso; ()</gatha>
    <hangnum nr="42"/>
    <gatha type="1"> Dhammā’matena mudito ratanadvayassa</gatha>
    <gatha type="2">Datvā sasattaratanaṃ catudīparajjaṃ,</gatha>
    <gatha type="3">Pabbajji bodhipaṇidhiṃ paṇidhāya dhīmā</gatha>
    <gatha type="last">Ñatvā mahāmuni tamijjhanabhāvamāha;</gatha>
    <hangnum nr="43"/>
    <gatha type="1"> Rammaṃ sumaṅgalamahū puramuggatākhyo</gatha>
    <gatha type="2">Rājā pitābhavi pabhāvatināma mātā,</gatha>
    <gatha type="3">Aggābhaviṃsu ca sudassanadevatherā</gatha>
    <gatha type="last">Nāgā gaṇassadasi nāgasamālatheri; ()</gatha>
    <hangnum nr="44"/>
    <gatha type="1"> Taṃ nāradomuniru’paṭṭhahi ca’ttabhāvo</gatha>
    <gatha type="2">Paṇṇāsahatthapamito bhaviveṇubodhi,</gatha>
    <gatha type="3">Tassā’bhavī navutivassasahassamāyu</gatha>
    <gatha type="last">Āsuṃ tayo dhītimato gaṇasannipātā; ()</gatha>
    <hangnum nr="45"/>
    <gatha type="1"> Tassā’pareni’ha nirūpamarūpasāro</gatha>
    <gatha type="2">Jātobabhūva piyadassisamantadassi,</gatha>
    <gatha type="3">Dhīro tadanya’bhavi kassapamāṇavo so</gatha>
    <gatha type="last">Vedesu tīsu kusalo kusalaṃ gavesi; ()</gatha>
    <hangnum nr="46"/>
    <gatha type="1"> So koṭilakkhaparimāṇadhatabbayena</gatha>
    <gatha type="2">Saṅgassa buddhapamukhassa mahāvihāraṃ,</gatha>
    <gatha type="3">Katvā padāsi abhipatthitabuddhabhāvo</gatha>
    <gatha type="last">Buddho’pi tappaṇidhisiddhi siyā’tya’bhāsi; ()</gatha>
    <hangnum nr="47"/>
    <gatha type="1"> Candāmahesi jananī janako pudinno</gatha>
    <gatha type="2">Rājā babhūva puramassa anomanāmaṃ,</gatha>
    <gatha type="3">Āsuṃ tadaggayugalāni sujātadhamma-</gatha>
    <gatha type="last">Dinnā gaṇassadasi pakālitasabbadassi; ()</gatha>
    <hangnum nr="48"/>
    <gatha type="1"> Taṃ sotavhasamaṇo samupaṭṭhahittha</gatha>
    <gatha type="2">Bodhī piyaṅgu bhagavā’si asitihattho,</gatha>
    <gatha type="3">Aṭṭhāsika so navutivassasahassama’ssa</gatha>
    <gatha type="last">Āsuṃ tayo matimato gaṇasannipātā; ()</gatha>
    <hangnum nr="49"/>
    <gatha type="1"> Tassā’parena samayenu’dapādi loke</gatha>
    <gatha type="2">Lokatthasādhanarato munira’tthadassī,</gatha>
    <gatha type="3">Sattuntamo’pi niratikkamadhammasimo</gatha>
    <gatha type="last">Tejiddhimā isi tadā’si susimanāmo; ()</gatha>
    <hangnum nr="50"/>
    <gatha type="1"> Ānīya dibbabhavanā kusumāni tassa</gatha>
    <gatha type="2">Mandāravāni supatiṭṭhitapādapīṭhe,</gatha>
    <gatha type="3">Sampūjiyāna paṇidhānamakāsi satthā</gatha>
    <gatha type="last">Tvaṃ mādiso’bruvi bhavissasi cā’yatinti; ()</gatha>
    <hangnum nr="51"/>
    <gatha type="1"> Tassā’si sobhitapuraṃ bhavisāgaravho</gatha>
    <gatha type="2">Rājā pitā janatidevi sudassanākhyā,</gatha>
    <gatha type="3">Santopasantasamaṇā varasāvakā’suṃ</gatha>
    <gatha type="last">Dhammā tadaggasamaṇipya’bhavuṃ sudhammā; ()</gatha>
    <hangnum nr="52"/>
    <gatha type="1"> Tañcā’bhayo munirūpaṭṭhahi sopya’sīti-</gatha>
    <gatha type="2">Hatthuggato satasahassapamāṇamāyu,</gatha>
    <gatha type="3">Campeyyasākhi bhavi bodhi subodhihetu</gatha>
    <gatha type="last">Āsuṃ tayo ariyasavakasannitā; ()</gatha>
    <hangnum nr="53"/>
    <gatha type="1"> Tassā’parena udapādi’ha dhammadassī</gatha>
    <gatha type="2">Nissīmadhī’nadhivaro bhavapāradassi,</gatha>
    <gatha type="3">So tāvatiṃsabhavatamhi mahānubhāvo</gatha>
    <gatha type="last">Buddhaṅkuro bhavi tadā kira devarājā;()</gatha>
    <hangnum nr="54"/>
    <gatha type="1"> Dibbāni gandhakusumāni kathāgatassa</gatha>
    <gatha type="2">Cakkaṅkitorucaraṇamburuhāsanamhi,</gatha>
    <gatha type="3">Pūjesi dibbaturiyehi ca buddhabhāvaṃ</gatha>
    <gatha type="last">So patthayaṃ munitamijjha nabhāvamāha; ()</gatha>
    <hangnum nr="55"/>
    <gatha type="1"> Ṭhāniyamāsi saraṇaṃ sugatassa tassa</gatha>
    <gatha type="2">Rājā pitā’si saraṇo janani sunandā,</gatha>
    <gatha type="3">Aggābhaviṃsu padumovasi phussadevo</gatha>
    <gatha type="last">Khemā ca bhikkhusamaṇisva’pi sabbanāmā; ()</gatha>
    <hangnum nr="56"/>
    <gatha type="1"> Thero sunettavisuto tadupaṭṭhahi so</gatha>
    <gatha type="2">Lakkhāyuko’si jayabodhi ñca bimbijālo,</gatha>
    <gatha type="3">Tassā’pya’sitiratanappamitaṃ sarīraṃ</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="57"/>
    <gatha type="1"> Tassā’parena samayeni’ga siddhabodhi</gatha>
    <gatha type="2">Siddhatthanāmavidito udapādi satthā,</gatha>
    <gatha type="3">Buddhaṅkuro bhavi tadā’khīlaṅajhānalābhī</gatha>
    <gatha type="last">Bhoji pavattitaphalaṃ vasi maṅgalākhyo; ()</gatha>
    <hangnum nr="58"/>
    <gatha type="1"> Sampannagandharasikaṃ paripakkamekaṃ</gatha>
    <gatha type="2">Ānīya so vipakulajambubhalaṃ vanamhā,</gatha>
    <gatha type="3">Pādāsi tassa paṇidhīkatabuddhabhāvo</gatha>
    <gatha type="last">Tañcānubhuya bhagavāpi viyākarittha; ()</gatha>
    <hangnum nr="59"/>
    <gatha type="1"> Vehāramāsi nagaraṃ jayasenanāmo</gatha>
    <gatha type="2">Rājā ahosi janako jananī suphassā</gatha>
    <gatha type="3">Bhikkhūsu tassa vasi sambahulo sumitto</gatha>
    <gatha type="last">Dve sīvali ñca samaṇīsu varā surāmā; ()</gatha>
    <hangnum nr="60"/>
    <gatha type="1"> Taṃ revatomuni munindamuṭṭhahittha</gatha>
    <gatha type="2">Bodhī’pi tassa kaṇikāramabhīruho’si,</gatha>
    <gatha type="3">Lakkhāyuko sa’narasārathi saṭṭhihattho</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="61"/>
    <gatha type="1"> Tassā’pareni’ha samubbhavi nissanāmo</gatha>
    <gatha type="2">Satthā pasatthacaraṇo caturo’ghatiṇṇo,</gatha>
    <gatha type="3">Buddhaṅkuro bhavi tadāni sujātarājā</gatha>
    <gatha type="last">Rājaññamoḷimaṇilaṅkatapādapīṭho; ()</gatha>
    <hangnum nr="62"/>
    <gatha type="1"> Hitvā sa’rajjamisiveyadharo sudhīro</gatha>
    <gatha type="2">Dibbehi’nekakusumehi jinaṃ vajantaṃ,</gatha>
    <gatha type="3">Pūjesi muddhani tamāpavitānasobhaṃ</gatha>
    <gatha type="last">Satthā’pi tappaṇidhisiddhi siyā’tya’bhāsi; ()</gatha>
    <hangnum nr="63"/>
    <gatha type="1"> Khemaṃ purañhi janako janasandhanāmo</gatha>
    <gatha type="2">Rājā janetti padumā nijasaṅakghamajjhe,</gatha>
    <gatha type="3">Dve brahmadevudaya vissutatheranāgā</gatha>
    <gatha type="last">Phussā ca aggayugalānya’bhavuṃ sudattā; ()</gatha>
    <hangnum nr="64"/>
    <gatha type="1"> Taṃ sambhavovasi vasindamupaṭṭhahittha</gatha>
    <gatha type="2">Tassā’sanavhataru bodhi sa’saṭṭhitattho,</gatha>
    <gatha type="3">Aṭṭhāsi vassagaṇanāya mahesi lakkhaṃ</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="65"/>
    <gatha type="1"> Tassā’parena bhavasāgarapādassi</gatha>
    <gatha type="2">Phusso mahāmuniri’hakabbhudapādi loke,</gatha>
    <gatha type="3">Dhīro tadāni vijitāvi jitārivaggo</gatha>
    <gatha type="last">Rājā babhūva surarājanibho’rutejo; ()</gatha>
    <hangnum nr="66"/>
    <gatha type="1"> Sambodhi maggapuriso paṇīdhāya phītaṃ</gatha>
    <gatha type="2">Rajjaṃ vivajjiya sa’pabbajito janassa,</gatha>
    <gatha type="3">Aññāya tīṇipiṭakāni kathesi dhammaṃ</gatha>
    <gatha type="last">Vyākāsi phussabhagavā’pi’va pubbabuddhā; ()</gatha>
    <hangnum nr="67"/>
    <gatha type="1"> Tassā’si kāsinagaraṃ jayasenanāmo</gatha>
    <gatha type="2">Rājā pitā’si janati sirimā mahesi,</gatha>
    <gatha type="3">Saṅghesu’bhosu’pi surakkhitadhammasetā</gatha>
    <gatha type="last">Cālā tadaggayugalāni tathū’pañcālā; ()</gatha>
    <hangnum nr="68"/>
    <gatha type="1"> Bodhiddumā’malakasākhi sarīramaṭṭha-</gatha>
    <gatha type="2">Paṇṇāsahatthapamitaṃ sabhiyābhidhāno,</gatha>
    <gatha type="3">Sopaṭṭhahī navutivassasahassamāyu</gatha>
    <gatha type="last">Āsuṃ tayo bhakavato gaṇasannipātā; ()</gatha>
    <hangnum nr="69"/>
    <gatha type="1"> Tassā’parena sanarāmarasattasāro</gatha>
    <gatha type="2">Satthā vipassi’ha samubbhavi sabbadassī,</gatha>
    <gatha type="3">Kammena kenaci mahiddhimahānubhāvo</gatha>
    <gatha type="last">Buddhaṅkuro’bhavi tadā’tulanāgarājā; ()</gatha>
    <hangnum nr="70"/>
    <gatha type="1"> Aṅgīrasassa ghanakañcanahaddapīṭhaṃ</gatha>
    <gatha type="2">Pādāsi tassa khavitaṃ ratanehi nānā,</gatha>
    <gatha type="3">So buddhabhāvamahipatthiya bodhisatto</gatha>
    <gatha type="last">Vyākāsi tatthasunisajja jino vipassi; ()</gatha>
    <hangnum nr="71"/>
    <gatha type="1"> Tassā’si bandhumatināmapuraṃ tadeva-</gatha>
    <gatha type="2">Nāmo pitā janani bandhumatī mahesi,</gatha>
    <gatha type="3">Dve khaṇḍatissavasino varasāvakā’suṃ</gatha>
    <gatha type="last">Candā ca bhaddayugalaṃ bhavi candamittā; ()</gatha>
    <hangnum nr="72"/>
    <gatha type="1"> Dehaṃ asitiratataṃ tamasokathero-</gatha>
    <gatha type="2">Paṭṭhāsi bodhiviṭapī bhavi kaṇhavaṇṭā,</gatha>
    <gatha type="3">Vāsaṃakā munira’sītisahassavassaṃ</gatha>
    <gatha type="last">Āsuṃ tayo ariyasāvakasannipātā; ()</gatha>
    <hangnum nr="73"/>
    <gatha type="1"> Tassā’parena adhisīlasamādhipañño</gatha>
    <gatha type="2">Satthā samubbhavī sikhī janakappasākhī,</gatha>
    <gatha type="3">Dhīro tadā’bhavi arindamanāmarājā</gatha>
    <gatha type="last">Saddho pahūtaratato ratanattayamhi; ()</gatha>
    <hangnum nr="74"/>
    <gatha type="1"> Bhikkhañca sattaratanābharaṇābhirāmaṃ</gatha>
    <gatha type="2">Ñatvāna hatthiratanaṃ sugate sasaṅghe,</gatha>
    <gatha type="3">So buddhabhāvamahipatthayi sattasāro</gatha>
    <gatha type="last">Vyākāsi lacchasi sukhodhipadanti satthā; ()</gatha>
    <hangnum nr="75"/>
    <gatha type="1"> Buddhassa cāriṇvatī nagaraṃ ahosi</gatha>
    <gatha type="2">Mātā pabhāvati pitā aruṇavha rājā,</gatha>
    <gatha type="3">Saṅghesu’bhosu abhibhuvasi sambhavo ca</gatha>
    <gatha type="last">Aggābhaviṃsu makhilāpadumābhidhānā; ()</gatha>
    <hangnum nr="76"/>
    <gatha type="1"> Khemaṅkaro jinamupaṭṭhahi sattatiṃsa-</gatha>
    <gatha type="2">Hatthucchito vijayabodhi ca puṇḍariko,</gatha>
    <gatha type="3">So sattatiṃsatisahassa mitāyuko’si</gatha>
    <gatha type="last">Āsuṃ tayo tadiyasāvakasannipātā; ()</gatha>
    <hangnum nr="77"/>
    <gatha type="1"> Tassā’pareni’ha samubbhavi ketumālā-</gatha>
    <gatha type="2">Byāmappabhāparilasaṃ munivessabhū’ti,</gatha>
    <gatha type="3">Buddhaṅkuro kira tadāni sudassanavha-</gatha>
    <gatha type="last">Rājā babhūva pararājagajindasīho; ()</gatha>
    <hangnum nr="78"/>
    <gatha type="1"> Saṅghassa buddhapamukhassa sacīvaraṃ so</gatha>
    <gatha type="2">Datvāna dānamatulaṃ jinasāsanamhi,</gatha>
    <gatha type="3">Sabbaññubodhimabhipatthiya pabbajittha</gatha>
    <gatha type="last">Buddho bhavissasi dhuvanti tamāhasatthā; ()</gatha>
    <hangnum nr="79"/>
    <gatha type="1"> Tassā’pya’nopamapuraṃ bhavi suppatīto</gatha>
    <gatha type="2">Rājā pitā yasavatī janikā mahesī,</gatha>
    <gatha type="3">Soṇuttarā ca nijasāvakasāvikānaṃ</gatha>
    <gatha type="last">Dāmā matiddhiparamā paramā samālā; ()</gatha>
    <hangnum nr="80"/>
    <gatha type="1"> Bodhī’pi tassa bhavi sālamahīrūho’pa-</gatha>
    <gatha type="2">Sampannabhikkhu tadupaṭṭhahi saṭṭhihattho,</gatha>
    <gatha type="3">Satthā vihāsi samasaṭṭhisahassavassaṃ</gatha>
    <gatha type="last">Āsuṃ tayo tadiyasāvakasattipātā; ()</gatha>
    <hangnum nr="81"/>
    <gatha type="1"> Tassā’pareni’kaha samubbhavi saccasando</gatha>
    <gatha type="2">Veneyyabandhu bhagavā kakusandhanāmo,</gatha>
    <gatha type="3">Buddhaṅkuro bhuvi tadā’bhavi khemarājā</gatha>
    <gatha type="last">Dānappabandhajalasekasudhotahattho; ()</gatha>
    <hangnum nr="82"/>
    <gatha type="1"> So pattacīvarapabhūtikamannapānaṃ</gatha>
    <gatha type="2">Datvā sasāvakajinassa gharā’bhigantvā,</gatha>
    <gatha type="3">Pabbajji bodhipaṇidhiṃ paṇidhāya rājā</gatha>
    <gatha type="last">Satthāsayā’tya’vaca tappaṇidhānasiddhi; ()</gatha>
    <hangnum nr="83"/>
    <gatha type="1"> Khemavahayaṃ nagaramassa pitā’ggidatto</gatha>
    <gatha type="2">Vippo vibhāvi abhavi janikā visākhā,</gatha>
    <gatha type="3">Sañjivatheradutiyo vidhuro ca thero</gatha>
    <gatha type="last">Sāmā tadaggayugalaṃ bhavi campakākhyā; ()</gatha>
    <hangnum nr="84"/>
    <gatha type="1"> Taṃ buddhijo jinamupaṭṭhahi tassa gattaṃ</gatha>
    <gatha type="2">Tāḷisahatthamitamāsi sirisabodhi,</gatha>
    <gatha type="3">Tāḷisahāyanasahassapamāṇamāyu</gatha>
    <gatha type="last">Eko’va tassa bhavi sāvakasannipāto; ()</gatha>
    <hangnum nr="85"/>
    <gatha type="1"> Tassā’paramhi samaye karuṇānidhāno</gatha>
    <gatha type="2">Lokābhibhū kanakabhudharahārirūpo,</gatha>
    <gatha type="3">Uppajji koṇagamanomuni pabbatākhyo</gatha>
    <gatha type="last">Bhumissaro bhavi mahāpuriso tadāni; ()</gatha>
    <hangnum nr="86"/>
    <gatha type="1"> Saṅghassa buddhapamukhassa uḷāradānaṃ</gatha>
    <gatha type="2">Datvā mahagghavaracivarasāṭake ca,</gatha>
    <gatha type="3">So pakabbajittha abhipatthita buddhabhāvo</gatha>
    <gatha type="last">Buddho bhavissasi tuvanti tamāhasatthā; ()</gatha>
    <hangnum nr="87"/>
    <gatha type="1"> Nāmena sobhavati tampuramuttarākhyā</gatha>
    <gatha type="2">Mātā pitā’vanisuro bhavi yaññadatto,</gatha>
    <gatha type="3">Hīyosottaravasī samaṇi samuddā</gatha>
    <gatha type="last">Tasso’ttarā ca paramā parisāsu’bhosu; ()</gatha>
    <hangnum nr="88"/>
    <gatha type="1"> Taṃ sotthijo jinamupaṭṭhahi tiṃsahattho</gatha>
    <gatha type="2">Aṅgīraso bhavi udumbarasākhi bodhi,</gatha>
    <gatha type="3">So tiṃsahāyanasahassamitāyuko’si</gatha>
    <gatha type="last">Eko’va tassa bhavi sāvakasantipāto; ()</gatha>
    <hangnum nr="89"/>
    <gatha type="1"> Tassā’pareni’ha mahāmuni kassapākhyo</gatha>
    <gatha type="2">Lokamhi pātubhavi khaggavisāṇakappo,</gatha>
    <gatha type="3">Buddhaṅkuro bhuvi tadā’bhavi jotipālo</gatha>
    <gatha type="last">Vedesu tīsu sakalāsu kalāsu cheko; ()</gatha>
    <hangnum nr="90"/>
    <gatha type="1"> Kalyāṇamittadutiyo sugataṃ upecca</gatha>
    <gatha type="2">Sutvāna dhammamathasāsana motaritvā,</gatha>
    <gatha type="3">Sabbaññubhāvamhipatthayi māṇavo so</gatha>
    <gatha type="last">Vyākāsi kassapamunī’pi munī’ca pubbā; ()</gatha>
    <hangnum nr="91"/>
    <gatha type="1"> Bārāṇasi nagaramāsi pitā ca mātā</gatha>
    <gatha type="2">Dve brahmadattadhanavatya’bhidhānavanto,</gatha>
    <gatha type="3">Bhikkhusu tassa samaṇisva’pi tissabhāra-</gatha>
    <gatha type="last">Dvājā ca bhaddayugalātya’nuloruvelā; ()</gatha>
    <hangnum nr="92"/>
    <gatha type="1"> Taṃ sabbamittasamaṇo samupaṭṭhahittha</gatha>
    <gatha type="2">Nigrodhasākhī jayabodhi sa’vīsahattho,</gatha>
    <gatha type="3">Tassā’si visatisahassa pamāṇamāyu</gatha>
    <gatha type="last">Eko’va’hū ariyasāvakasannīpāto; ()</gatha>
    <paragraph>Iti medhānandābhidhānena yatitā viracite sakalakavijana hadayānanda dānanidāne jinavaṃsadīpe dūrenidāne bodhisattassa sesapaṇidhātaṭṭhapana pavatti paridīpo tatiyo saggo.</paragraph>
    <hangnum nr="1"/>
    <gatha type="1"> Dīpaṅkarādicatuvīsati buddhapāda-</gatha>
    <gatha type="2">Mūlesu laṅapaṇidhāna mahānidhāno,</gatha>
    <gatha type="3">Lakkhādhikaṃ caturasaṅkhiyakapakpasaṅkhaṃ</gatha>
    <gatha type="last">Puññābhisandamabhisaṅkhari bodhisatto; ()</gatha>
    <hangnum nr="2"/>
    <gatha type="1"> Etthantare vividhabāhiravatthujātaṃ</gatha>
    <gatha type="2">Sisa’kkhimaṃsarudhirāni ca puttadāre,</gatha>
    <gatha type="3">So jivitampi kapaṇaḍikayācakānaṃ</gatha>
    <gatha type="last">Vīro pariccaji pajāya hitatthameva; ()</gatha>
    <hangnum nr="3"/>
    <gatha type="1"> Dānādhimuttipariyesana vippaveso</gatha>
    <gatha type="2">Patvā tapovanamakitti tapodhanassa,</gatha>
    <gatha type="3">Tihaṃ alattha sakaṭāhamaloṇaḍākaṃ</gatha>
    <gatha type="last">Yassā’bhibhūtajaṭharassa jighacchitattā; () (Akitticariyaṃ)</gatha>
    <hangnum nr="4"/>
    <gatha type="1"> Kantāramagga paṭipanna manātapattaṃ</gatha>
    <gatha type="2">Pacceka buddhamahipassiya saṅakkhavippo,</gatha>
    <gatha type="3">Phuṭṭhaṃ sakiccapasuto sūriyātapena</gatha>
    <gatha type="last">Yo chattupāhaṇamadāsi sudhotapāṇi; () (Saṅkhacariyaṃ)</gatha>
    <hangnum nr="5"/>
    <gatha type="1"> Dubbhikkhapīḷanabhayena kaliṅgaraṭṭhā</gatha>
    <gatha type="2">Saṃyācataṃ yadupagamma dhanañjayavho,</gatha>
    <gatha type="3">Soṇḍāya gayha nijamañjana nāgarājaṃ</gatha>
    <gatha type="last">Yo dakkhiṇodaka nisekamakāsi rājā; () (Kurudhammacariyaṃ)</gatha>
    <hangnum nr="6"/>
    <gatha type="1"> Hutvāna yo mahasudassana cakkavattī</gatha>
    <gatha type="2">Rājā kusāvatipuramhi divā ca ratto,</gatha>
    <gatha type="3">Vatthattapānamupatesi carāpayitvā</gatha>
    <gatha type="last">Bheriṃka asesakapaṇḍikayācakānaṃ; () (Mahāsudassanacariyaṃ)</gatha>
    <hangnum nr="7"/>
    <gatha type="1"> Yo sattabhumibhujasāsi purohito’pi</gatha>
    <gatha type="2">Rājūhi laddhamakhilaṃ dhanadhaññarāsiṃ,</gatha>
    <gatha type="3">Sampattayācakajanassa paricchajitvā</gatha>
    <gatha type="last">Puññappabandhamabhisañcini bodhihetu; () (Mahāgovindacariyaṃ)</gatha>
    <hangnum nr="8"/>
    <gatha type="1"> Dhammānusāsi nimināma mahībhujo’pi</gatha>
    <gatha type="2">Sālaṃ vidhāya mithilāya catummukhaṃ yo,</gatha>
    <gatha type="3">Acchinnamatthijanapakkhicatuppadānaṃ</gatha>
    <gatha type="last">Dānaṃ pavattayī purā dadataṃ variṭṭho; () (Nimirājacariyaṃ)</gatha>
    <hangnum nr="9"/>
    <gatha type="1"> Yo ekarājasutacandakumārabhūto</gatha>
    <gatha type="2">Muddhābhiseka karaṇāya janehi gacchaṃ,</gatha>
    <gatha type="3">Saṃvejito savibhave tibhave’pi yaññā-</gatha>
    <gatha type="last">Vāṭaṃ vidhāya’bhipavattayi dānavaṭṭaṃ; () (Candakumāracariyaṃ)</gatha>
    <hangnum nr="10"/>
    <gatha type="1"> Yo vatthusāragahaṇena atittarūpo</gatha>
    <gatha type="2">Bhumissaro’pi sivināma surādhipassa,</gatha>
    <gatha type="3">Jaccandhavesagahitassa vilocanāni</gatha>
    <gatha type="last">Uppāṭayitva padadaṃ labhi dibbacakkhū; () (Sivirājacariyaṃ;)</gatha>
    <hangnum nr="11"/>
    <gatha type="1"> Dānādhimuttiparamo sasapaṇḍito yo</gatha>
    <gatha type="2">Mittenu sāsiya adhiṭṭhituposathaṅgo,</gatha>
    <gatha type="3">Aṅgāramuddhani papāta sajīvitāsaṃ</gatha>
    <gatha type="last">Hitvā dvijassa tanumaṃsapadātukāmo; () (Sasapaṇḍitacariyaṃ; Itidānapāramīṃ)</gatha>
    <hangnum nr="12"/>
    <gatha type="1"> Yo mātuposakakari bhisamuddharatto</gatha>
    <gatha type="2">Andhāya hatthidamakena kareṇukāya,</gatha>
    <gatha type="3">Soṇḍāya suṭṭhugahito’pya’vikaṇḍitassa</gatha>
    <gatha type="last">Sīlassa khaṇḍanabhayā najanesi kopaṃ; () (Mātuposakacariyaṃ)</gatha>
    <hangnum nr="13"/>
    <gatha type="1"> Yo bhuridattabhujago’parivammikaṭṭho,</gatha>
    <gatha type="2">Sīlabbataṃ visadharo samadhiṭṭhahitvā,</gatha>
    <gatha type="3">Peḷāya khittabhujage ahiguṇṭhikamhi</gatha>
    <gatha type="last">Sīlassa kuppanabhayena jahāsi kopaṃ; () (Bhuridattacariyaṃ;)</gatha>
    <hangnum nr="14"/>
    <gatha type="1"> Sīlabbatādivibhavo jalitiddhimā yo</gatha>
    <gatha type="2">Campeyyanāmabhujago ahiguṇṭhikamhi,</gatha>
    <gatha type="3">Icchānurūpavicaro camarī’va vālaṃ</gatha>
    <gatha type="last">Sīlaṃ jugopa napi tabbadhake cukopa; () (Campeyyacariyaṃ;)</gatha>
    <hangnum nr="15"/>
    <gatha type="1"> Yo cūlabodhivisuto samadiṭṭhahatvā</gatha>
    <gatha type="2">Sīlabbataṃ vanamupecca vasaṃ piyāya,</gatha>
    <gatha type="3">Tāyaṃ pasayha gahitāya’pi kāsiraññā</gatha>
    <gatha type="last">Sīlabbisodhanaparo pajahittha rosaṃ; () (Cūlabodhicariyaṃ)</gatha>
    <hangnum nr="16"/>
    <gatha type="1"> Yo bhiṃsarūpi mahiso’pi valimukhassa</gatha>
    <gatha type="2">Āguṃ titikkhamakhīlaṃ parisuddhasilo,</gatha>
    <gatha type="3">Rukkhaṭṭhayakkhavacanāni paṭikkhipitvā</gatha>
    <gatha type="last">Taṃ sīlabhaṅgabhayato bhayato mumoca; ()</gatha>
    <hangnum nr="17"/>
    <gatha type="1"> Yo vuyhamānamapanīya nadīpavāhā</gatha>
    <gatha type="2">Mittadduhiṃ putasajīvitadānahetu,</gatha>
    <gatha type="3">Raññā mumoca vadhiyaṃ avikopanena</gatha>
    <gatha type="last">Sīlassa rūruhariṇo’pi harissavaṇṇo, () (rūrumigarājacariyaṃ;)</gatha>
    <hangnum nr="18"/>
    <gatha type="1"> Yo dantakaṭṭhasakalehi jaṭākulehi</gatha>
    <gatha type="2">Kuddhena kuṭajaṭilena katāhisāpo,</gatha>
    <gatha type="3">Mātaṅakganāmamuni sīladhanaṃ jugopa</gatha>
    <gatha type="last">Sampātasāparipumiddhibalena rakkhaṃ; () (Mātaṅgacariyaṃ;)</gatha>
    <hangnum nr="19"/>
    <gatha type="1"> Maggāvatiṇṇamadhamaṃ kalhābhīlāsā-</gatha>
    <gatha type="2">Saṅghaṭṭitobhayarathaṅgamadhammayakkhaṃ,</gatha>
    <gatha type="3">Kopagginā naparijhāpayamiddhimā yo</gatha>
    <gatha type="last">Sīlaṃ rarakkha khalu dhammikayakkharājā; () (Dhammādhamma devaputtacariyaṃ;)</gatha>
    <hangnum nr="20"/>
    <gatha type="1"> Yo porisādavasagassa jayaddisassa</gatha>
    <gatha type="2">Rañño paṭiññamadhikicca vijivitāso,</gatha>
    <gatha type="3">Khīttāyudho tadupagamma alīnasatto</gatha>
    <gatha type="last">Yakkhaṃ damesi nanu sīlavataṃ nidānā; () (Alīnasattacariyaṃ;)</gatha>
    <hangnum nr="21"/>
    <gatha type="1"> Yo saṅkhapālabhujago nijabhogapūra-</gatha>
    <gatha type="2">Vyābhaṅgibhārataravāhiti bhojaputte,</gatha>
    <gatha type="3">Kāruññamāpa abhigantumapādatāya</gatha>
    <gatha type="last">Sīlassa bhaṅgabhayato’pi hutāsatejo; () (Saṅkhapālacariyaṃ; Iti sīlapāramiṃ;)</gatha>
    <hangnum nr="22"/>
    <gatha type="1"> Saṅkhāradhammakhaṇabhaṅgasabhāvadassi</gatha>
    <gatha type="2">Ussāvabinduvilayaṃ’va yudhañjayo yo,</gatha>
    <gatha type="3">Rājā janassa rudato pavihāya rajjaṃ</gatha>
    <gatha type="last">Nekkhammapāramimapurayi pabbajitvā; () (Yudhañjaya cariyaṃ;)</gatha>
    <hangnum nr="23"/>
    <gatha type="1"> Yo somanassavisuto kururājaputto</gatha>
    <gatha type="2">Dussīlakuṭajaṭilabbacanaṃ paṭicca,</gatha>
    <gatha type="3">Raññā niyojitavadho vadhakāvakāsaṃ</gatha>
    <gatha type="last">Laddhānusāsiya’bhinikkhami cattarajjo; () (Somanassa cariyaṃ;)</gatha>
    <hangnum nr="24"/>
    <gatha type="1"> Yo kāsirājatanujo’pi ayogharākhyo</gatha>
    <gatha type="2">Īhaṃ bhato ciramayogharavāsahīrū,</gatha>
    <gatha type="3">Rajjaṃ pahāya paramaṃ pitarā padattaṃ</gatha>
    <gatha type="last">Nekkhammapāramiparo vanamotarittha; () (Ayogharacariyaṃ;)</gatha>
    <hangnum nr="25"/>
    <gatha type="1"> Yo pañcakāmaguṇadīpanato’padiṭṭha-</gatha>
    <gatha type="2">Sambhattamittavacanampi paṭikkhipitvā,</gatha>
    <gatha type="3">Niddhantakañcananibhacchavi kañcanākhyo</gatha>
    <gatha type="last">Patvā tapovanamapabbaji bandhavehi; () (Bhisacariyaṃ;)</gatha>
    <hangnum nr="26"/>
    <gatha type="1"> Pakkhittadaddulanahārurivā’nalamhi</gatha>
    <gatha type="2">Saṅkhāradhammavisaye paṭivaṭṭitatto,</gatha>
    <gatha type="3">Yo soṇabhusurasudhī vibhavaṃ pahāya</gatha>
    <gatha type="last">Pabbajjituṃ sapariso pavanaṃ jagāma; () (Soṇapaṇḍitacariyaṃ; Iti nekkhamma pārami;)</gatha>
    <hangnum nr="27"/>
    <gatha type="1"> Yo seṇako sudhi pasibbakagabbhasāyiṃ</gatha>
    <gatha type="2">Vippassi mohakalusikatamānasassa,</gatha>
    <gatha type="3">Sappaṃ sughoramupadassiya dīghadassī</gatha>
    <gatha type="last">Paññāsupāramimapūrayi bhurimedho; () (Seṇakapaṇḍita cariyaṃ;)</gatha>
    <hangnum nr="28"/>
    <gatha type="1"> Yo yaṃ mahosadhasamākhyasudhī sudhīso</gatha>
    <gatha type="2">Ummaggasaṃvutanisaggavatisamo’pi,</gatha>
    <gatha type="3">Ummaggato’va sabalaṃ mithilādhināthaṃ</gatha>
    <gatha type="last">Paññāpajāpatipati riputo mumoca; () (Mahosadhacariyaṃ iti paññā pāramī;)</gatha>
    <hangnum nr="29"/>
    <gatha type="1"> Vālenu’ḷāravīriyo vīriyena ghoraṃ</gatha>
    <gatha type="2">Saṃsāradukkhamiva yo kisakālako’pi,</gatha>
    <gatha type="3">Gambhīrasāgarajalaṃ sapajānukampī</gatha>
    <gatha type="last">Ussiñcituṃ satatamārahi sattasāro; () (Kālaka cariyaṃ)</gatha>
    <hangnum nr="30"/>
    <gatha type="1"> Rājāmahādijanako janakundacando</gatha>
    <gatha type="2">Gambhīrabhurisalilaṃ salilākaraṃ yo,</gatha>
    <gatha type="3">Sūro’rubāhuvīriyo vīriyaṃ tatāra</gatha>
    <gatha type="last">Saṃsārasindhutaraṇe taraṇīsarūpo; () (Mahājanakacariyaṃ; Iti vīriyapārami;)</gatha>
    <hangnum nr="31"/>
    <gatha type="1"> Yo khantitintahadayo yatikhantivādī</gatha>
    <gatha type="2">Chedāpite’pi sakalaṃ sakalattabhāve,</gatha>
    <gatha type="3">Samapūtakhantijalamevabhūsaṃ siseca</gatha>
    <gatha type="last">Vyāpādapāvakapadittakalāburāje; () (Khantivādī cariyaṃ)</gatha>
    <hangnum nr="32"/>
    <gatha type="1"> Yo dhammapālanaparo susu dhammapālo</gatha>
    <gatha type="2">Kārāpite’pi vadhakeha’simālakammaṃ,</gatha>
    <gatha type="3">Āsannatāpanirayamhi patāparāje</gatha>
    <gatha type="last">Khantiṃ pavattayi manappitakhantimetto; () (Dhammapāla cariyaṃ; Iti khantipāramī;)</gatha>
    <hangnum nr="33"/>
    <gatha type="1"> Yo antarīpagabhayaṃkarasuṃsumāra-</gatha>
    <gatha type="2">Muddhāsamappitapado kapirājabhūto,</gatha>
    <gatha type="3">Dinnaṃ paṭiññamanukubbamanaññalabbhaṃ</gatha>
    <gatha type="last">Najjā papāta paratīramasaccabhīrū; () (Kapirāja cariyaṃ)</gatha>
    <hangnum nr="34"/>
    <gatha type="1"> Yo saccapāramiparo vasi paccanāmo</gatha>
    <gatha type="2">Saccena saccamahīsandhiya saccadassī,</gatha>
    <gatha type="3">Poriṃ samaggakaraṇiṃ sirijambudīpe</gatha>
    <gatha type="last">Sampālayaṃ sakalalokamavoca vācaṃ; () (Saccasavbhaya cariyaṃ;)</gatha>
    <hangnum nr="35"/>
    <gatha type="1"> Yo vaṭṭapotakadijo avirūḷhapakkha-</gatha>
    <gatha type="2">Pādo’tikhuddakakulāvakagabbhasāyī,</gatha>
    <gatha type="3">Saccena soḷasakarisamitappadese</gatha>
    <gatha type="last">Dāvagginibbutimakā thiramāyugantaṃ; () (Vaṭṭapotaka cariyaṃ;)</gatha>
    <hangnum nr="36"/>
    <gatha type="1"> Yo gijjhakākabakabāṇakabhakkhabhuta-</gatha>
    <gatha type="2">Bandhu nidāgharavitāpaparikkhayā’pe,</gatha>
    <gatha type="3">Ritte saramhi parimocayi maccharājā</gatha>
    <gatha type="last">Saccena’kālajaladāgamapaccayena; () (Maccharāja cariyaṃ;)</gatha>
    <hangnum nr="37"/>
    <gatha type="1"> Duṭṭhāhidaṭṭhavisavegavimucchitaṃ yo</gatha>
    <gatha type="2">Maṇḍabbatāpasavaro’rasayaññadattaṃ,</gatha>
    <gatha type="3">Katvāna saccakiriyaṃ karuṇāya kaṇha-</gatha>
    <gatha type="last">Dīpāyano muni mumoca tamāpadamhā; () (Kaṇhādīpāyana cariyaṃ;)</gatha>
    <hangnum nr="38"/>
    <gatha type="1"> Yo porisādavasago sutasomarājā</gatha>
    <gatha type="2">Rajje tiyojanasate sakajīvite’pi,</gatha>
    <gatha type="3">Saccaṃ rarakkha nanu saccaparo nirāso</gatha>
    <gatha type="last">Dinnaṃ paṭissavamubhinnamapānukubbaṃ; () (Sutasomacariyaṃ; Iti saccapāramī;)</gatha>
    <hangnum nr="39"/>
    <gatha type="1"> Nibbinnarajjavibhavo bhavabhīrūtāya</gatha>
    <gatha type="2">Yo mūgapakkhabadhirākati mūgapakkho,</gatha>
    <gatha type="3">Nīte nikhātumapaki sīvathikāvakāse</gatha>
    <gatha type="last">Daḷhaṃ adhiṭṭhitavataṃ vata nojahāsi; () (Temiyacariyaṃ; Iti adhiṭṭhāna pāramī;)</gatha>
    <hangnum nr="40"/>
    <gatha type="1"> Mettavihāraparamo piturandhayaṭṭhi</gatha>
    <gatha type="2">Yo somasommayadayo’pi suvaṇṇasāmo,</gatha>
    <gatha type="3">Vāḷehi samparivuto pavane vihāri</gatha>
    <gatha type="last">Mettākhyapāramimapūrayi pāpabhīrū; () (Suvaṇṇasāmacariyaṃ;)</gatha>
    <hangnum nr="41"/>
    <gatha type="1"> Yo ekarājavisuto bhuvi kāsirājā</gatha>
    <gatha type="2">Mettākalattadutiyo sakajīvite’pi,</gatha>
    <gatha type="3">Avachinnarajjavibhāve paṭipakkharāje</gatha>
    <gatha type="last">Mettāya samphari samaṃ paribhāvitāya; () (Ekarājacariyaṃ; Iti mettā pāramī;)</gatha>
    <hangnum nr="42"/>
    <gatha type="1"> Yā lomehaṃsavisuto’pi tulāsarikkho</gatha>
    <gatha type="2">Mānāvamānanakaresu sukhe ca dukkha,</gatha>
    <gatha type="3">Vāsaṃ cavaṭṭhiparikiṇṇasusānamajjhe</gatha>
    <gatha type="last">Veraṃ averamanupecca rarakkhu’pekkhaṃ; () (Lomahaṃsacariyaṃ; Iti upekkhāka pakāramiṃ)</gatha>
    <hangnum nr="43"/>
    <gatha type="1"> So bodhiyā’bhiniyato paripakkañāṇo</gatha>
    <gatha type="2">Buddhaṅkuro’pacitapāramitābalena,</gatha>
    <gatha type="3">Nijjhāmataṇha’sitakañjakkhuppipāsa-</gatha>
    <gatha type="last">Lokantarorunirayesu na jātu jāto; ()</gatha>
    <hangnum nr="44"/>
    <gatha type="1"> Nālattha paṇḍakanapuṃsakamūgapakkha-</gatha>
    <gatha type="2">Chaccandhajātibadhiritthijaḷattabhāvaṃ,</gatha>
    <gatha type="3">So makkhikāmakasakutthakipillikādi-</gatha>
    <gatha type="last">Jātyā napātubhavi kīṭapaṭaṅakgajātyā; ()</gatha>
    <hangnum nr="45"/>
    <gatha type="1"> Nālattha gandhagajato puthulatta bhāvaṃ</gatha>
    <gatha type="2">Nālattha vaṭṭasusukā sukhumanta bhāvaṃ,</gatha>
    <gatha type="3">Nālattha umdanamammanakatta bhāvaṃ</gatha>
    <gatha type="last">Nālattha evamatihīnataratta bhāvaṃ;</gatha>
    <hangnum nr="46"/>
    <gatha type="1"> Nāhosi mātuvadhako pitughātako vā</gatha>
    <gatha type="2">Nāhosi saṅghabhiduro arahantaghāto,</gatha>
    <gatha type="3">Nāhosi duṭṭhahadayena tathāgatassa</gatha>
    <gatha type="last">Nāhosi saṃjananako rudhirassa kāye; ()</gatha>
    <hangnum nr="47"/>
    <gatha type="1"> Kammaṃ phakhalaṃ tadubhayaṃ paṭibāhino ye</gatha>
    <gatha type="2">Ucchedadiṭṭhigatikā vihariṃsu tesaṃ,</gatha>
    <gatha type="3">Laddhiṃ kadāci naparāmasi saddahāno</gatha>
    <gatha type="last">Kammaṃ phalaṃ niyatabodhiparāyaṇo so; ()</gatha>
    <hangnum nr="48"/>
    <gatha type="1"> Yasmiṃ bhave bhavati nāmacatukkamattaṃ</gatha>
    <gatha type="2">Tatrā’pi puññakaraṇattha masaññasatte,</gatha>
    <gatha type="3">Aṭṭhānato napaṭisandhimagaṇhi suddhā-</gatha>
    <gatha type="last">Vāsesu pañcasu kadāci papañcabhīrū; ()</gatha>
    <hangnum nr="49"/>
    <gatha type="1"> Buddhaṅkuro niyatabodhipado kadāci</gatha>
    <gatha type="2">Dīghāyukesu’pibhavesu sukhānapekho,</gatha>
    <gatha type="3">Katvā’dhimuttivacanaṃ idha jīvaloke</gatha>
    <gatha type="last">Nibbatti so tidasapāramipūraṇatthaṃ; ()</gatha>
    <hangnum nr="50"/>
    <gatha type="1"> Iccevaṃ so purisanisabho duppavesassa bodhi-</gatha>
    <gatha type="2">Pāsādassā’vataraṇasamattiṃsatisseṇirūpaṃ,</gatha>
    <gatha type="3">Nipphādento parahitarato pāramīdhammajātaṃ</gatha>
    <gatha type="last">Saṃsāre saṃsari cirataraṃ ghoradukkhaṃ titikkhaṃ; ()</gatha>
    <paragraph>Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe durenidāne pāramidhammābhisaṅkharaṇa pavatti paridīpo catuttho saggo.</paragraph>
    <hangnum nr="1"/>
    <gatha type="1"> Atthavattapadaṃ nānāvaṇṇamaṇṇavajānvitaṃ,</gatha>
    <gatha type="last">Patthyāvattamivāhosi jetuttarapuraṃ pure; () (Silesa bandhanaṃ;)</gatha>
    <hangnum nr="2"/>
    <gatha type="1"> Parikhāmekhalādāma baddhapākārasoṇinī,</gatha>
    <gatha type="last">Rarāja rājadhānī sā vadhūva patimaṇḍitā; ()</gatha>
    <hangnum nr="3"/>
    <gatha type="1"> Maṇisiṅgaṃsumālābhi bālaṃsumālivibbhamaṃ,</gatha>
    <gatha type="last">Sasaṅkamaṇḍalaṃ tasmiṃ palamhesā’bhīsārikā; ()</gatha>
    <hangnum nr="4"/>
    <gatha type="1"> Indirāmandirā’mandamaṇimandirasālinī,</gatha>
    <gatha type="last">Hemaddhajāvali tasmiṃ kiḷāpayi kalāpino; ()</gatha>
    <hangnum nr="5"/>
    <gatha type="1"> Rarāja nāgarājānaṃ kappitābharaṇehi ca,</gatha>
    <gatha type="last">Dāṭhāhi dānadhārāhi meghavacchantā’va sā purī; ()</gatha>
    <hangnum nr="6"/>
    <gatha type="1"> Turaṅganikaroṇḍutadhulidhūsaritambaraṃ,</gatha>
    <gatha type="last">Nivāritātapaṃraṅgavitānassirimāhari; ()</gatha>
    <hangnum nr="7"/>
    <gatha type="1"> Nīlasevāladhammillā samphullakamalā’nanā,</gatha>
    <gatha type="last">Tahimuppalalola’kkhī haṃsapīnapayodharā; ()</gatha>
    <hangnum nr="8"/>
    <gatha type="1"> Kiñjakkharājirasānāruddharodhanitambinī,</gatha>
    <gatha type="last">Bhiṅgālimaṇimañjirā nārī’vā’suṃ sarojinī; () (Silesa bandhanaṃ;)</gatha>
    <hangnum nr="9"/>
    <gatha type="1"> Kevakalaṃ kapparukkhehi vinā sā rājadhānya’hu,</gatha>
    <gatha type="last">Visāṇārājadhānī’va sabbasampattisālinī; ()</gatha>
    <hangnum nr="10"/>
    <gatha type="1"> Kadāci purisājañño rājā’hosi pure tahiṃ,</gatha>
    <gatha type="last">Vessantaro’tināmena vissuto bhuvanattaye; ()</gatha>
    <hangnum nr="11"/>
    <gatha type="1"> Kumāro’va samāno so dānakīḷāparāyaṇo,</gatha>
    <gatha type="last">Kāyūpagāni dhātīnaṃ ratanābharaṇāni’pi; ()</gatha>
    <hangnum nr="12"/>
    <gatha type="1"> Khaṇḍākhaṇḍaṃ karitvāna navakkhantuṃ kapariccaji,</gatha>
    <gatha type="last">Evaṃ bāhiravatthūnidadanto aṭṭhavassiko; ()</gatha>
    <hangnum nr="13"/>
    <gatha type="1"> Pāsādamabhirīhitvā sonisajjā’bhiyācanaṃ,</gatha>
    <gatha type="last">Dassāmī’ti vicintesi sisakkhimaṃsalohitaṃ; ()</gatha>
    <hangnum nr="14"/>
    <gatha type="1"> Sukhedhito mahāsatto sukkapakkhe’va candimā,</gatha>
    <gatha type="last">Pālesi dasadhammena patvā rajjasiriṃ pajaṃ; ()</gatha>
    <hangnum nr="15"/>
    <gatha type="1"> Nisajjo paripāsāde so rājā ekadā raho,</gatha>
    <gatha type="last">Kāmānaṃ saṅakkilesañca vokārādīnavaṃ sari; ()</gatha>
    <hangnum nr="16"/>
    <gatha type="1"> Pabbajjāhirato rājā nibbinto vibhavebhave,</gatha>
    <gatha type="last">Sampattisāramādāya hitvā rajjasiriṃ varaṃ; ()</gatha>
    <hangnum nr="17"/>
    <gatha type="1"> Mattamātaṅakgarājā’va aggipajjalakānanā,</gatha>
    <gatha type="last">Rudato ñātisaṅakghassa agārasmā’bhi nikkhamī; ()</gatha>
    <hangnum nr="18"/>
    <gatha type="1"> Campakāsokavakulatarusaṇḍasumaṇḍitaṃ,</gatha>
    <gatha type="last">Sikhaṇḍimaṇḍalākhaṇḍakīḷaṃ kokilakūjanaṃ; ()</gatha>
    <hangnum nr="19"/>
    <gatha type="1"> Anekamigapakkhīnamāsayaṃ salilāsayaṃ,</gatha>
    <gatha type="last">Vīkāsakusumāmodappavāsitasamīraṇaṃ; ()</gatha>
    <hangnum nr="20"/>
    <gatha type="1"> Madhumattā’liṅdhaṅkāranibbhara’mburuhākaraṃ,</gatha>
    <gatha type="last">Sampātanijjharā’rāvagambhīrabhuribhūdharaṃ; ()</gatha>
    <hangnum nr="21"/>
    <gatha type="1"> Pavavekakkhamaṃ vaṅkapabbhāraṃ girigabbharaṃ,</gatha>
    <gatha type="last">Duppavesapakathaṃ vaṅkagirināmatapovanaṃ; ()</gatha>
    <hangnum nr="22"/>
    <gatha type="1"> Patvā laddhe’sipabbajjā kavilāso so mahībhujo,</gatha>
    <gatha type="last">Caranto brahmacariyaṃ cirassaṃ vītināmayi; ()</gatha>
    <hangnum nr="23"/>
    <gatha type="1"> Tassarañño mahesipi maddīnāma sukhedhitā,</gatha>
    <gatha type="last">Puttadhītūbhisaddhiṃ taṃ tapovanamupāvisi; ()</gatha>
    <hangnum nr="24"/>
    <gatha type="1"> Mahiccho pūjakovippo tadā bīgacchadassano,</gatha>
    <gatha type="last">Yena vessantarosattasāro tenupasaṅkami; ()</gatha>
    <hangnum nr="25"/>
    <gatha type="1"> Attho kammakarehī’ti jarājajjaritassa me,</gatha>
    <gatha type="last">Puttañcadhītaraṃ yācī dhīraṃ patvā dayāparaṃ; ()</gatha>
    <hangnum nr="26"/>
    <gatha type="1"> Ubho kaṇhājinaṃ jāliṃ sasenahabhārabhājanaṃ,</gatha>
    <gatha type="last">Sammāsambodhikāmo so taṇhādāsabyamuttiyā; ()</gatha>
    <hangnum nr="27"/>
    <gatha type="1"> Dakkhiṇodakasamputajūjaka’ñjalibhājane,</gatha>
    <gatha type="last">Samappayittha bandhitvā agamā’dāya niddayo; ()</gatha>
    <hangnum nr="28"/>
    <gatha type="1"> Dānādhimuttīvīmaṃsī vippākappenu’pāgato,</gatha>
    <gatha type="last">Saṃyāci devarājā’tha maddideviṃ patibbataṃ; ()</gatha>
    <hangnum nr="29"/>
    <gatha type="1"> Dakkhiṇodakaniddhotahattho so dakkhiṇodakaṃ,</gatha>
    <gatha type="last">Katvā devesavippassa deviṃ devo pariccaji; ()</gatha>
    <hangnum nr="30"/>
    <gatha type="1"> Sattakkhattuṃ pakampittha tassa pāramitejasā,</gatha>
    <gatha type="last">Sādhusādhūti pattānumodantī’va mahīvadhū; ()</gatha>
    <hangnum nr="31"/>
    <gatha type="1"> Iccevaṃ purisārañño paripācinapāramī,</gatha>
    <gatha type="last">Maṇiraṃsismujjota pāsādasatalaṅkate; ()</gatha>
    <hangnum nr="32"/>
    <gatha type="1"> Mandamandāniloṇḍūta pañcavaṇṇaddhajālīnaṃ,</gatha>
    <gatha type="last">Maṇikiṃkiṇijālānurāvasotarasāyane; ()</gatha>
    <hangnum nr="33"/>
    <gatha type="1"> Dibbehi naccagītehi vāditehi manorame,</gatha>
    <gatha type="last">Kandappamaṇḍapākāra raṅgamaṇḍapamaṇḍite; ()</gatha>
    <hangnum nr="34"/>
    <gatha type="1"> Dibbantadibbarājūnaṃ indacāpasatehi’va,</gatha>
    <gatha type="last">Cūḷāmaṇīmarīcihī sambādhīkaḷita’mbare; ()</gatha>
    <hangnum nr="35"/>
    <gatha type="1"> Accharāhi kucañcandanamitaṅgīhi dūrato,</gatha>
    <gatha type="last">Vidhūtacandikārāji cārucāmara mārute; ()</gatha>
    <hangnum nr="36"/>
    <gatha type="1"> Suttappabuddhaposo’va tusite tidasālaye,</gatha>
    <gatha type="last">Tato cavitvā nibbatti hutvā santusita’vhayo; ()</gatha>
    <hangnum nr="37"/>
    <gatha type="1"> Dibbesu pañcakāmesu vasanto tusitālaye,</gatha>
    <gatha type="last">Pañcindriyāni lokekalocano paricārayi; ()</gatha>
    <hangnum nr="38"/>
    <gatha type="1"> Tadā dasasahassesu cakkavāḷesu devatā,</gatha>
    <gatha type="last">Ekattha sannipatitā sutvā buddhahaḷāhaḷaṃ; ()</gatha>
    <hangnum nr="39"/>
    <gatha type="1"> Teno’pasaṅkamitvāna yenā’si purisuttamo,</gatha>
    <gatha type="last">Katvā tabbadanambhojaṃ nayanālikulālayaṃ; ()</gatha>
    <hangnum nr="40"/>
    <gatha type="1"> Cūḷāmaṇimayukhambutiddhotacaraṇāsane,</gatha>
    <gatha type="last">Baddhañjalipuṭambhojamakulāti samappayuṃ; ()</gatha>
    <hangnum nr="41"/>
    <gatha type="1"> Cakkavattipadaṃ sakkamārabrahmapadatayā,</gatha>
    <gatha type="last">Nakho mārisa patthetvā pāramī paripācitā; ()</gatha>
    <hangnum nr="42"/>
    <gatha type="1"> Veneyyabandhubhutena sammāsambodhimicchatā,</gatha>
    <gatha type="last">Tayā mārisa kicchena pūritā dasapāramī; ()</gatha>
    <hangnum nr="43"/>
    <gatha type="1"> Sadevakassa lokassa hitāya mātukucchiyaṃ,</gatha>
    <gatha type="last">Uppajjatūti yāciṃsu taṃdhīraṃ karuṇāparaṃ; ()</gatha>
    <hangnum nr="44"/>
    <gatha type="1"> Satavassāyuheṭṭhāpi uddhaṃ sahasahassato,</gatha>
    <gatha type="last">Yasmā akālo buddhānaṃ tasmā kālaṃ vipassi so; ()</gatha>
    <hangnum nr="45"/>
    <gatha type="1"> Yasmā aññesu dīpesu sambuddhā nopapajjare,</gatha>
    <gatha type="last">Jāyanti jambudīpasmiṃ tasmā dīpaṃ vipassi so; ()</gatha>
    <hangnum nr="46"/>
    <gatha type="1"> Yasmā milakkhadesesu nūppajjanti tathāgatā,</gatha>
    <gatha type="last">Jāyare majjhime dese tasmādesaṃ vipassi so; ()</gatha>
    <hangnum nr="47"/>
    <gatha type="1"> Yasmā najāyare vessasuddatvayesu jāyare,</gatha>
    <gatha type="last">Khantiye brāhmaṇe buddhā kulaṃ tasmā vipassi so; ()</gatha>
    <hangnum nr="48"/>
    <gatha type="1"> Yasmā anaññavisayā kucchi sambuddhamātuyā,</gatha>
    <gatha type="last">Tasmā āyuparicchedavasena passi mātaraṃ; ()</gatha>
    <hangnum nr="49"/>
    <gatha type="1"> Lokekalocano evaṃ katvā pañcāvalokanaṃ,</gatha>
    <gatha type="last">Tāsaṃ paṭiññaṃ pādāsi karuṇāpuṇṇamānaso; ()</gatha>
    <hangnum nr="50"/>
    <gatha type="1"> Tappādatāmarasacumbita moḷimālā</gatha>
    <gatha type="2">Sampattadevaparisā’ntaradhāyi tāva,</gatha>
    <gatha type="3">Ogayha nandanavanaṃ tusitādhirājā</gatha>
    <gatha type="last">Tamhā cavī matidayādayināsabhāyo; ()</gatha>
    <paragraph>Iti medhānandābhidhānenayatinā viracite sakalakavijana hadayānandadānatidāne jinavaṃsadīpe durenidāne vessantaracariyappabhutidevārādhanā pavatti paridīpo pañcamo saggo.</paragraph>
    <centered>Jinavaṃsadīpe dūrenidāna bhāgo paṭhamo.</centered>
    <hangnum nr="1"/>
    <gatha type="1"> Yā sattasārapabhavā sirijambudīpe</gatha>
    <gatha type="2">Phītā’marāvatipurī’va purīvataṃsā,</gatha>
    <gatha type="3">Ādiccavaṃsikanarindapaveṇi bhūmi</gatha>
    <gatha type="last">Lakkhyālayā kapilavatthupurī pure’si; ()</gatha>
    <hangnum nr="2"/>
    <gatha type="1"> Vaṇṇehi kaṇṇasukhasaddarasehi jāta-</gatha>
    <gatha type="2">Rūpehi atthavisarehi yatīhi yuttā,</gatha>
    <gatha type="3">Yā rājadhāni puthupāṇagaṇappadehi</gatha>
    <gatha type="last">Āsī (vasantatilakā) racanā yatheva; () (Silesa bandhanaṃ;)</gatha>
    <hangnum nr="3"/>
    <gatha type="1"> Pācīdisābhujalatāya mahīyuvatyā</gatha>
    <gatha type="2">Sannaddhasaṅkhavalayassirimāvahantaṃ,</gatha>
    <gatha type="3">Yassā sudhāsuparikammakataṃ rarāja</gatha>
    <gatha type="last">Pākāracakkamacalaṃ makuṭānukāraṃ; ()</gatha>
    <hangnum nr="4"/>
    <gatha type="1"> Yassā rarāja parikhā nagarindirāya</gatha>
    <gatha type="2">Kiñjakkhiñjaritatīradasābhirāmā,</gatha>
    <gatha type="3">Saṃsibbitālivittīmaṇitantupantī</gatha>
    <gatha type="last">Pākārasoṇibharato galitambaraṃ’va; ()</gatha>
    <hangnum nr="5"/>
    <gatha type="1"> Kandappadappamadirāmadamattadhuttā</gatha>
    <gatha type="2">Mandānileritasunīlalatāvitānaṃ,</gatha>
    <gatha type="3">Yasmiṃ vilolanayanañjalipiyamānaṃ</gatha>
    <gatha type="last">Āpānabhuminibhamopavanaṃbhajiṃsu; ()</gatha>
    <hangnum nr="6"/>
    <gatha type="1"> Mattaṅganāya navayobbanagabbitāya</gatha>
    <gatha type="2">Raṅgālayaggamaṇidappaṇabimbitehi,</gatha>
    <gatha type="3">Yā rājadhāni ghanapīnapayodharehi</gatha>
    <gatha type="last">Sommānanehi bhaji mānasavāpisobhaṃ; ()</gatha>
    <hangnum nr="7"/>
    <gatha type="1"> Saṅkappitābharaṇaraṃsi sateratālī</gatha>
    <gatha type="2">Dāṭhābalākavisarā madavuṭṭhidhārā,</gatha>
    <gatha type="3">Yasmiṃ pure gharamayūrakulaṃ akāle</gatha>
    <gatha type="last">Kīḷāpayiṃsu varavāraṇavārivāhā; ()</gatha>
    <hangnum nr="8"/>
    <gatha type="1"> Pākāracakkabahiniggata muggarāgaṃ</gatha>
    <gatha type="2">Yasmiṃ turaṅganikaruddhaṭadhūlijālaṃ,</gatha>
    <gatha type="3">Racchāvatārajanatāya khaṇaṃ janesi</gatha>
    <gatha type="last">Bhītiṃ padittapalayānalajālasobhaṃ; ()</gatha>
    <hangnum nr="9"/>
    <gatha type="1"> Yasmiṃ vimānamaṇisiṅgajutippabandha-</gatha>
    <gatha type="2">Sañcumbitaṃ jitaraviṃ hariṇḍakabimbaṃ,</gatha>
    <gatha type="3">Nārījanānanasarojakatāvamānaṃ</gatha>
    <gatha type="last">Kodhābhibhutamiva vaṇṇavikāramāpa; ()</gatha>
    <hangnum nr="10"/>
    <gatha type="1"> Yatthissarehi samadhiggahitāni tuṅga-</gatha>
    <gatha type="2">Kelāsakuṭadhavalāti manoharāti,</gatha>
    <gatha type="3">Niccaṃ sudhāsuparikammakatāni cā’suṃ</gatha>
    <gatha type="last">Lakkhīniketananibhāni niketanāni; ()</gatha>
    <hangnum nr="11"/>
    <gatha type="1"> Yatthindanilamaṇimāpitamaṇḍapagge</gatha>
    <gatha type="2">Hemaddhajāvaliparibbhamaṇaṃka puramhi,</gatha>
    <gatha type="3">Jīmūtakūṭapamukhe satavijjumālā-</gatha>
    <gatha type="last">Līlāvahaṃ virahinīnamaghaṃ janesi; ()</gatha>
    <hangnum nr="12"/>
    <gatha type="1"> Sañjhānurāgamaṇitoraṇadīdhitīhi</gatha>
    <gatha type="2">Bhinnandhakāranikarā’khilanāgarānaṃ,</gatha>
    <gatha type="3">Yā rājadhāni janayantipi tuṅgatuṭṭhiṃ</gatha>
    <gatha type="last">Pītyā navāsi rajanīsma bhisārikānaṃ; ()</gatha>
    <hangnum nr="13"/>
    <gatha type="1"> Sevālakesarasamākulatīrabhāgā</gatha>
    <gatha type="2">Samphullarattapadumuppalakallahārā,</gatha>
    <gatha type="3">Haṃsālisārasasamosaraṇābhirāmā</gatha>
    <gatha type="last">Yasmiṃ sunimmalajalā kamalākarāsuṃ; ()</gatha>
    <hangnum nr="14"/>
    <gatha type="1"> Yasmiṃpure kulavadhūvadanambujānaṃ</gatha>
    <gatha type="2">Laddhuṃ nirūpamasiriṃ bhusamussahantā,</gatha>
    <gatha type="3">Yāvajja setasarasiruhasītaraṃsī</gatha>
    <gatha type="last">Aññoññabaddhapaṭighā’va vajanti nāsaṃ; ()</gatha>
    <hangnum nr="15"/>
    <gatha type="1"> Yasmiṃ suvaṇṇamakaṇirūpiyavaṃsavaṇṇa-</gatha>
    <gatha type="2">Muttāpavāḷacajirehi mahārahehi,</gatha>
    <gatha type="3">Nānāpaṇā sukhumakāsikasāṇahaṅga-</gatha>
    <gatha type="last">Koseyyakhomavasanehi’bhavuṃ papuṇṇā; ()</gatha>
    <hangnum nr="16"/>
    <gatha type="1"> Cakkāsisattidhanukuntagadādibhatthā</gatha>
    <gatha type="2">Sannaddhahemakavacā vijitārivaggā,</gatha>
    <gatha type="3">Saṅgāmasāgarasamuttaraṇātisurā</gatha>
    <gatha type="last">Yodhā yahiṃ puravare akariṃsu rakkhaṃ; ()</gatha>
    <hangnum nr="17"/>
    <gatha type="1"> Phūṭṭhā ka vāṭanikaṭe maṇimandirānaṃ</gatha>
    <gatha type="2">Kappāsapaṭṭadhavalā saradabbharājī,</gatha>
    <gatha type="3">Yasmiṃ khaṇaṃ javanikāsirimādadhānā</gatha>
    <gatha type="last">Thīnaṃ jugopa madhupehi mukhambujāni; ()</gatha>
    <hangnum nr="18"/>
    <gatha type="1"> Nibbiddhavīthivisarehi susajjitehi</gatha>
    <gatha type="2">Niccussavāya puramussitatorasehi,</gatha>
    <gatha type="3">Bhogindabhoganikarehi rasātalaṃ’va</gatha>
    <gatha type="last">Yaṃ sampasāritaphaṇehi babhuva rammaṃ; ()</gatha>
    <hangnum nr="19"/>
    <gatha type="1"> Yasmiṃpure vivaṭamandirajālakānaṃ</gatha>
    <gatha type="2">Uddhūtadhulimalinīkaḷitālakānaṃ,</gatha>
    <gatha type="3">Nārinamindurucīrānana dappaṇesu</gatha>
    <gatha type="last">Lokassa locanamaṇi paṭibimbitā’suṃ; ()</gatha>
    <hangnum nr="20"/>
    <gatha type="1"> Gambhīrasaṅkhapaṭabhaddhanibhūrighosaṃ</gatha>
    <gatha type="2">Kelāsakūṭadhavalālayapheṇapiṇḍaṃ,</gatha>
    <gatha type="3">Yaṃ puṇṇasattaratanaṃ purakhīrasindhuṃ</gatha>
    <gatha type="last">Lakkhī alaṅkari turaṅgataraṅgavegaṃ; ()</gatha>
    <hangnum nr="21"/>
    <gatha type="1"> Reṇuppabandhamalinaṃ kavanarājinīlaṃ</gatha>
    <gatha type="2">Madhavātimattamadhupaṃ padumābhirāmaṃ,</gatha>
    <gatha type="3">Yaṃ rājahaṃsabhajitaṃ avatiṇṇalokaṃ</gatha>
    <gatha type="last">Āsi puraṃ vikacakañjavanaṃ yatheva; () (Silesabandhanaṃ;)</gatha>
    <hangnum nr="22"/>
    <gatha type="1"> Yasmiṃpuramhi ratanujjalanīlakaṇṭhā</gatha>
    <gatha type="2">Rāgāvamadditadharā’vivaṭadvijāli,</gatha>
    <gatha type="3">Āsuṃpayodharabharā’viraḷappadesā</gatha>
    <gatha type="last">Sampattavuṭṭhidivasāviyamātugāmā; () (Silesabandhanaṃ;)</gatha>
    <hangnum nr="23"/>
    <gatha type="1"> Dhammānudhammapaṭipatti parāyaṇassa</gatha>
    <gatha type="2">Saṃsārabhīrukajanassa tapovanābhā,</gatha>
    <gatha type="3">Yā rājadhāni pacurandhaputhujjanānaṃ</gatha>
    <gatha type="last">Āpānabhumiva babhūvu’bhayappakārā; ()</gatha>
    <hangnum nr="24"/>
    <gatha type="1"> Buddhaṅkurassa ravivaṃsapabhaṅkarassa</gatha>
    <gatha type="2">Sammā sukhānubhāvanāya subhumibhutā,</gatha>
    <gatha type="3">Bho yādisi kapilavatthupuri pure’si</gatha>
    <gatha type="last">Dhammassabhāvamadhunā paridīpaye sā; ()</gatha>
    <hangnum nr="25"/>
    <gatha type="1"> Tasmiṃ babhūva nagare nagarādhirāje</gatha>
    <gatha type="2">Rājā sunīticaturo catusaṅakgahehi,</gatha>
    <gatha type="3">Dhammena sabbajanarañjanako kadāci</gatha>
    <gatha type="last">Suddhodanavhavisuto ravivaṃsaketu; ()</gatha>
    <hangnum nr="26"/>
    <gatha type="1"> Disvā’vatārakalusikatamattabhāvaṃ</gatha>
    <gatha type="2">Ukkaṇṭhite’va kamalā kamalāpatissa,</gatha>
    <gatha type="3">Bhūpālipālibhajitaṃ caraṇāravindaṃ</gatha>
    <gatha type="last">Saṃsevi yassa ravivaṃsadhajassa rañño; ()</gatha>
    <hangnum nr="27"/>
    <gatha type="1"> Yassā’vanīsakavino kavikaṇṭhabhusā</gatha>
    <gatha type="2">Vāṇivadhū madhurakomakalakattavāṇī,</gatha>
    <gatha type="3">Patvā catummukhamukhambujakānanamhā</gatha>
    <gatha type="last">Haṃsīva mānasataḷākamalaṅkarittha; ()</gatha>
    <hangnum nr="28"/>
    <gatha type="1"> Sabbāridappamathanopari ekadhatvā</gatha>
    <gatha type="2">Ajjhattikāriparājiyamappasayhaṃ,</gatha>
    <gatha type="3">Saṃsuddhacittanikase nisitena tāva</gatha>
    <gatha type="last">Paññāyudhena avadhittha mahībhujo yo; ()</gatha>
    <hangnum nr="29"/>
    <gatha type="1"> Yasmā mahīpatimahīdharato upekkhā-</gatha>
    <gatha type="2">Veḷātalāvadhi dayāsalilena puṇṇā,</gatha>
    <gatha type="3">Mettāsavanti pabhavā muditumimālā</gatha>
    <gatha type="last">Ajjhottharittha bhuvanattayagaṃjanoghaṃ; ()</gatha>
    <hangnum nr="30"/>
    <gatha type="1"> Sampannadānasadanambudharehi yassa</gatha>
    <gatha type="2">Dānādhimuttiparamassa manodahesu,</gatha>
    <gatha type="3">Taṇhātaṭāni kapaṇaddhikayācakānaṃ</gatha>
    <gatha type="last">Hinnāni sattaratanambunipātanena; ()</gatha>
    <hangnum nr="31"/>
    <gatha type="1"> Yassindanīlanayanaṃ rajatāvadāta-</gatha>
    <gatha type="2">Dantaṃ suvaṇṇavadanañca pavāḷasīsaṃ,</gatha>
    <gatha type="3">Muttāmayaṅgavayavaṃ ratanehi nānā</gatha>
    <gatha type="last">Dehaṃ sumāpitamivāsi pitāmahena; () (Sīlesabandhanaṃ)</gatha>
    <hangnum nr="32"/>
    <gatha type="1"> Yassātipaṇḍarayasovisaro’sadhīso</gatha>
    <gatha type="2">Saṅekkācitānanasaro’rinarādhipānaṃ,</gatha>
    <gatha type="3">Sokandhakārabhiduro ripurājinīnaṃ</gatha>
    <gatha type="last">Āsāgarantapathaviṃ paridhikarittha; ()</gatha>
    <hangnum nr="33"/>
    <gatha type="1"> Rājaññachappadakulaṃ sakalaṃ padesa-</gatha>
    <gatha type="2">Rajjādhipaccamakarandarasābhilāsaṃ,</gatha>
    <gatha type="3">Yassattabhāvakamalākaraphullitāni</gatha>
    <gatha type="last">Saṃsevi cārucaraṇambūruhāni bhatyā; ()</gatha>
    <hangnum nr="34"/>
    <gatha type="1"> Setātapattamiva vissutakittipuñjaṃ</gatha>
    <gatha type="2">Katvā’sipattamiva pāvakabhīmatejaṃ,</gatha>
    <gatha type="3">Yasmiṃ sarajjamanusāsati sesabhūpā</gatha>
    <gatha type="last">Chattāsibhūsitakarā sakakiṅkarā’va; ()</gatha>
    <hangnum nr="35"/>
    <gatha type="1"> Dvārāni’nekakapaṇḍikayācakānaṃ</gatha>
    <gatha type="2">Ugghāṭitopya’virataṃ ratanālayesu,</gatha>
    <gatha type="3">Saddhādisattadhanarakkhaṇatapparo saṃ</gatha>
    <gatha type="last">Dvārattayaṃ pidahi yo kapilādhinātho; ()</gatha>
    <hangnum nr="36"/>
    <gatha type="1"> Yassussitaddhanueṇo pabalārivaggaṃ</gatha>
    <gatha type="2">Vissaṭṭhābāṇavisarabbisamubbahanto,</gatha>
    <gatha type="3">Bhasmikari karikarāyatapīnabāhu-</gatha>
    <gatha type="last">Sappo suphoṭhitajiyāpariphandajivho; ()</gatha>
    <hangnum nr="37"/>
    <gatha type="1"> Lakkhīnidhānanagaraṇṇavapātubhūto</gatha>
    <gatha type="2">Mantindakūṭasikharīvalayāvuto yo,</gatha>
    <gatha type="3">Vālaggamattampi rājasiṇerurājā</gatha>
    <gatha type="last">Kodhānilena ripuraññamakampiyo’si; ()</gatha>
    <hangnum nr="38"/>
    <gatha type="1"> Bhasmikatākhīlavipakkhanarindakaṭṭho</gatha>
    <gatha type="2">Kodhānalo sarasamīraṇabhāvitopi,</gatha>
    <gatha type="3">Nibbāyi paghgaritabappajalehi yassa</gatha>
    <gatha type="last">Lolabbilocanaghaṭehi vipakkhathīnaṃ; ()</gatha>
    <hangnum nr="39"/>
    <gatha type="1"> Sannītimaggajalituggamatippadīpo</gatha>
    <gatha type="2">Kittippabandhadhavalīkatajivaloko,</gatha>
    <gatha type="3">Rājindamoḷimaṇilaṅkatapādapīṭho</gatha>
    <gatha type="last">Dhammena rajjamanusāsi ciraṃ sarājā; ()</gatha>
    <hangnum nr="40"/>
    <gatha type="1"> Tassatipīvarapayodharabhaddakumbha-</gatha>
    <gatha type="2">Dvandātibhāraviraḷīkatamajjhabhāgā,</gatha>
    <gatha type="3">Niddosabālaravimaṇḍalacārugaṇḍā</gatha>
    <gatha type="last">Dibbaccharājitavirājitarūpasobhā; ()</gatha>
    <hangnum nr="41"/>
    <gatha type="1"> Samphullanīlakamalāmalanīlanettā</gatha>
    <gatha type="2">Olambamānamaṇikuṇḍalalambakaṇṇā,</gatha>
    <gatha type="3">Muttāvalivadasanāvali haṃsadhenu-</gatha>
    <gatha type="last">Helāpahāsagamanā muducāruvāṇī; ()</gatha>
    <hangnum nr="42"/>
    <gatha type="1"> Bimbādharā jaladharāyatakesapāsā</gatha>
    <gatha type="2">Sovaṇṇadappaṇanibhānanacandabimbā,</gatha>
    <gatha type="3">Sannīrapupphamakuḷopamacārujaṅghā</gatha>
    <gatha type="last">Kandappa maṅgalasilātalasoṇibhāgā; ()</gatha>
    <hangnum nr="43"/>
    <gatha type="1"> Nābhālavāḷaruhanīlatamālavallī-</gatha>
    <gatha type="2">Līlāvinaddhanavakomalaromarājī,</gatha>
    <gatha type="3">Lāvaṇṇavāridhitaraṅgabhujā’bhinīla-</gatha>
    <gatha type="last">Subbhulatāmakaraketanacāparūpā; ()</gatha>
    <hangnum nr="44"/>
    <gatha type="1"> Bhupālavaṃsakamalākararājabhaṃsi</gatha>
    <gatha type="2">Māyāvadhu iva sujampatino sujātā,</gatha>
    <gatha type="3">Candassakomudi’va vijjuriva’mbudassa</gatha>
    <gatha type="last">Rañño’ticārucaritāsi piyā mahesi; ()</gatha>
    <hangnum nr="45"/>
    <gatha type="1"> Tasmiṃ nagopamaghare nagare tadāsi</gatha>
    <gatha type="2">Āsāḷhimaṅgalamaho divasānisatta,</gatha>
    <gatha type="3">Milāsugandhaparamaṃ vigatāsavaṃ taṃ</gatha>
    <gatha type="last">Nakkhattakīḷamakarittha mahesi māyā; ()</gatha>
    <hangnum nr="46"/>
    <gatha type="1"> Vuṭṭhāya sattamadināgatapuṇṇamāya</gatha>
    <gatha type="2">Pāto sugandhaparivāsitavārinā sā,</gatha>
    <gatha type="3">Katvā sinānamatulaṃ kapaṇḍikānaṃ</gatha>
    <gatha type="last">Dānaṃ adāsi catulakkhadhanabbayena; ()</gatha>
    <hangnum nr="47"/>
    <gatha type="1"> Vatthāhatehi sunivatthasupārutā sā</gatha>
    <gatha type="2">Bhutvā’ggabhojanamadhiṭṭhituposatha’ṅgā,</gatha>
    <gatha type="3">Niddāturā supinamovarakaṃ pavissa</gatha>
    <gatha type="last">Kalyāṇamaddasa sirīsayane nipannā; ()</gatha>
    <hangnum nr="48"/>
    <gatha type="1"> Netvā nipannasayanaṃ himavantapasse</gatha>
    <gatha type="2">Heṭṭhā visālatarasāḷamahīruhassa,</gatha>
    <gatha type="3">Naṃ saṭṭhiyojanakacārumanosilāyaṃ</gatha>
    <gatha type="last">Āropayiṃsu caturo kira devarājā; ()</gatha>
    <hangnum nr="49"/>
    <gatha type="1"> Netvā manussamalasaṃharaṇāya tamhā’</gatha>
    <gatha type="2">Notattanāmarahadaṃ sunahāpayitvā,</gatha>
    <gatha type="3">Devitthiyo sapadi dibbamayehi nesaṃ</gatha>
    <gatha type="last">Vatthehi gandhakusumehi alaṅkaritvā; ()</gatha>
    <hangnum nr="50"/>
    <gatha type="1"> Tatthubbhavo lasati rūpiyapakabbato yo</gatha>
    <gatha type="2">Tassodare’tirucire kanakabbimāne,</gatha>
    <gatha type="3">Pācīnasīsavati dibbamayamhi sammā</gatha>
    <gatha type="last">Paññāpitaggasayanamhi sayāpayiṃsu; ()</gatha>
    <hangnum nr="51"/>
    <gatha type="1"> Oruyha setavaravāraṇarājaveso</gatha>
    <gatha type="2">Buddhaṅkuro rucirakañcanapabbatamhā,</gatha>
    <gatha type="3">Āruyha sajjhudharaṇidharamuttarāya</gatha>
    <gatha type="last">Soṇḍāya setasarasiruhamubbahanto; ()</gatha>
    <hangnum nr="52"/>
    <gatha type="1"> Patvā vimānavathakuñcanadaṃ naditvā</gatha>
    <gatha type="2">Katvā padakkhiṇamalaṅkatamātuseyyaṃ,</gatha>
    <gatha type="3">Bhetvāna tāyapana dakkhiṇapassamanto</gatha>
    <gatha type="last">Kucchiṃ paviṭṭhasadiso supinena diṭṭho; ()</gatha>
    <hangnum nr="53"/>
    <gatha type="1"> Māyāya rājavadhuyā rucirānanāya</gatha>
    <gatha type="2">Āsāḷhipuṇṇamiyamuttara’sāḷhabhena,</gatha>
    <gatha type="3">Buddhaṅakkurassa paṭhamena mahāvipāka-</gatha>
    <gatha type="last">Cittena sampati ahū paṭisandhigabbhe; ()</gatha>
    <hangnum nr="54"/>
    <gatha type="1"> Buddhaṅkurassa paṭisandhigatassa gabbhe</gatha>
    <gatha type="2">Māyāya cārucaritāya ca khaggahatthā,</gatha>
    <gatha type="3">Nissesupaddavanirākaraṇāya rakkhaṃ</gatha>
    <gatha type="last">Gaṇhiṃsu tāva caturo surarājaputtā; ()</gatha>
    <hangnum nr="55"/>
    <gatha type="1"> Māyāya bhattuparamāya tatoppabhuti</gatha>
    <gatha type="2">Nūppajji kiñci purisesu sarāgacittaṃ,</gatha>
    <gatha type="3">Sā pañcakāmasukhinī akilantakāyā</gatha>
    <gatha type="last">Lābhenuḷārayasasāpyabhivaḍḍhitāsi; ()</gatha>
    <hangnum nr="56"/>
    <gatha type="1"> Paññāyi dhotaratane janikāya anto</gatha>
    <gatha type="2">Kucchiṃ gato yatharivāvutapaṇḍusuttaṃ,</gatha>
    <gatha type="3">Taṃ kucchinā pariharī dasamāsamattaṃ</gatha>
    <gatha type="last">Pattena telamiva rājini appamattā; ()</gatha>
    <hangnum nr="57"/>
    <gatha type="1"> Pāto’va pāṭipadage divase pabuddhā</gatha>
    <gatha type="2">Rañño kathesi supinaṃ atha so narindo,</gatha>
    <gatha type="3">Vedaṅgavedacature catusaṭṭhamatte</gatha>
    <gatha type="last">Pakkosayī dvijavare dvijavaṃsaketū; ()</gatha>
    <hangnum nr="58"/>
    <gatha type="1"> Lājuttarāya paribhaṇḍakatāya bhumyā</gatha>
    <gatha type="2">Paññāpitesu sukhumattharaṇatthatesu,</gatha>
    <gatha type="3">Bhaddāsanesu bhavanamhinisinnakānaṃ</gatha>
    <gatha type="last">Nemittikānamavanīpati bhusurānaṃ; ()</gatha>
    <hangnum nr="59"/>
    <gatha type="1"> Pakkhittasappimadhusakkhirakhīramissa-</gatha>
    <gatha type="2">Pāyāsapuṇṇaharirūpiyabhājanehi,</gatha>
    <gatha type="3">Vatthāhatāni dhanadhaññacayañca dhenū</gatha>
    <gatha type="last">Datvāna diṭṭhasupinassa phakhalaṃ apucchi; ()</gatha>
    <hangnum nr="60"/>
    <gatha type="1"> Mācintayittha tava rājiniyā janinda</gatha>
    <gatha type="2">Kucchimhi tampati patiṭṭhahi puttagabbho,</gatha>
    <gatha type="3">Ajjhāvasissati sañcepana cakkavatti</gatha>
    <gatha type="last">Rājā bhavissati agāramasaṃsayaṃ so; ()</gatha>
    <hangnum nr="61"/>
    <gatha type="1"> Hitvā sasattaratanaṃ catudīparajjaṃ</gatha>
    <gatha type="2">So pabbajissati sace bhavanā’bhigantvā,</gatha>
    <gatha type="3">Buddho bhavissati dhuvaṃ catusaccabuddho</gatha>
    <gatha type="last">Iccabruviṃsu supinatthavidū vidū te; ()</gatha>
    <hangnum nr="62"/>
    <gatha type="1"> Sā gabbhabhāravaṭharikatamajjhabhāgā</gatha>
    <gatha type="2">Gantuṃ sakaṃ kulagharaṃ kulakañjahaṃsi,</gatha>
    <gatha type="3">Icchāmahanti paṭivedayi devi rañño</gatha>
    <gatha type="last">So sampaṭicchi vacanaṃ karavīkavāṇyā; ()</gatha>
    <hangnum nr="63"/>
    <gatha type="1"> Tamhā mahānagarato nagaraṅgapuṇṇaṃ</gatha>
    <gatha type="2">So yāva devadahanāmikarājadhānī,</gatha>
    <gatha type="3">Muttā’vadātapuḷinattharaṇehi rājā</gatha>
    <gatha type="last">Lājopahāravidhinā kamaluppalehi; ()</gatha>
    <hangnum nr="64"/>
    <gatha type="1"> Santīrapupphakalasehi samappitehi</gatha>
    <gatha type="2">Mandātileritapaṭāka dhajāvalīhi,</gatha>
    <gatha type="3">Kārāpayī kanakarūpiyatoraṇehi</gatha>
    <gatha type="last">Addhānamaggasamalaṅkaraṇaṃ’takhippaṃ; ()</gatha>
    <hangnum nr="65"/>
    <gatha type="1"> Vandī’bhigītathutimaṅakgalagītikāhi</gatha>
    <gatha type="2">Pañcaṅgikehi turiyehi katupahāraṃ,</gatha>
    <gatha type="3">Tasmiṃ sumaṇḍitapasādhitamañjasamhi</gatha>
    <gatha type="last">Dibbavcarāsiriviḍambanarūpasobhaṃ; ()</gatha>
    <hangnum nr="66"/>
    <gatha type="1"> Deviṃ suvaṇṇasivikāya susajjitāya</gatha>
    <gatha type="2">Āropayitva khacitāya maṇīhi nānā,</gatha>
    <gatha type="3">Pesesi bhupati purakkhatañātisaṅghaṃ</gatha>
    <gatha type="last">Saddhiṃ sahassasacivehi sukhedhitaṃ so; ()</gatha>
    <hangnum nr="67"/>
    <gatha type="1"> Samthullapupphaphalapallavavattabhāra-</gatha>
    <gatha type="2">Rukkhākulaṃ ghanasunīlalatāvitānaṃ,</gatha>
    <gatha type="3">Hintālatālanaḷakīcakanāḷikera-</gatha>
    <gatha type="last">Sannīrapūgatiṇapādapapantisāliṃ; ()</gatha>
    <hangnum nr="68"/>
    <gatha type="1"> Sevālanīlasalilānilasītalehi</gatha>
    <gatha type="2">Otiṇṇakahaṃsavisarehi samullasattaṃ,</gatha>
    <gatha type="3">Jhaṅkārarāvamukharālikulākarāla-</gatha>
    <gatha type="last">Kiñjakkhajālabharitamburuhākarehi; ()</gatha>
    <hangnum nr="69"/>
    <gatha type="1"> Pupphābhigandhasurabhīkatagandhavāhaṃ</gatha>
    <gatha type="2">Addakkhisabbajanalocanapīyamānaṃ,</gatha>
    <gatha type="3">Nindantanandanavanaṃ vanajāyatakkhī</gatha>
    <gatha type="last">Sā lumbinīvanamanaṅgavimānabhūtiṃ; ()</gatha>
    <hangnum nr="70"/>
    <gatha type="1"> Sā rājinī navadalaṅgulipantīcāru-</gatha>
    <gatha type="2">Sākhābhujopahitamañjaricāmarehi,</gatha>
    <gatha type="3">Sannaddhakomalalatāvanitānamagge</gatha>
    <gatha type="last">Attupahārakaraṇāya katāvakāsā; ()</gatha>
    <hangnum nr="71"/>
    <gatha type="1"> Senāya cārucaraṇamburuhoddhaṭehi</gatha>
    <gatha type="2">Reṇūhi dhūsaritamaggamanakkamanti,</gatha>
    <gatha type="3">Saddhiṃ sakāya parisāya tatotaritvā</gatha>
    <gatha type="2">Taṃ lumbinīvanamupāvisi rāmaṇeyyaṃ;()</gatha>
    <hangnum nr="72"/>
    <gatha type="1"> Taṃ rājiniṃ vanavadhu jitahaṃsagāmiṃ</gatha>
    <gatha type="2">Āmodamandamalayānilahatthagehi,</gatha>
    <gatha type="3">Sambhāvayittha mukharālikulābhikiṇṇa-</gatha>
    <gatha type="last">Reṇuppabandhaharisaṅkhasatehi magge; ()</gatha>
    <hangnum nr="73"/>
    <gatha type="1"> Gacchantiyā caraṇanūpuranādapāsa-</gatha>
    <gatha type="2">Baddhānamunnatasiromigapotakānaṃ,</gatha>
    <gatha type="3">Ummīlitāyatavilocanapantipakkhe</gatha>
    <gatha type="last">Dassesi nīlanalinīvanarājisobhaṃ; ()</gatha>
    <hangnum nr="74"/>
    <gatha type="1"> Uddhaṃ samaggasikharehi katāvakāsa-</gatha>
    <gatha type="2">Maggantarehi kalikākusumākulehi,</gatha>
    <gatha type="3">Nānālatākulamahiruhatoraṇehi</gatha>
    <gatha type="last">Uyyānabhumi upahārarate’va bhuya; ()</gatha>
    <hangnum nr="75"/>
    <gatha type="1"> Ukkhittapiñchabharamantasikhaṇḍimālā-</gatha>
    <gatha type="2">Kīḷāhi kokilakulaṅanikāhaḷehi,</gatha>
    <gatha type="3">Uyyānabhumi makaraṅajaraṅgabhumi-</gatha>
    <gatha type="last">Līlaṃ bhajittha bhamaraddhanivallakīhi; ()</gatha>
    <hangnum nr="76"/>
    <gatha type="1"> Niccaṃ vasantasamayassirimubbahantaṃ</gatha>
    <gatha type="2">Taṃkhovanaṃ vanavadhūhadayānutāpī,</gatha>
    <gatha type="3">Patto nidāghasamayopi janesi tuṭṭhiṃ</gatha>
    <gatha type="last">Tassā sirisakusumālikulāvataṃso; ()</gatha>
    <hangnum nr="77"/>
    <gatha type="1"> Tasmiṃ nidāghasūriyātapatāpitāmbhaṃ</gatha>
    <gatha type="2">Rittālavāḷamivakālamakālamegho,</gatha>
    <gatha type="3">Cintāturaṃ hadayamattasakhījanopi</gatha>
    <gatha type="last">Pīṇesi gabbhaparipākabharaṃ vāhantyā; ()</gatha>
    <hangnum nr="78"/>
    <gatha type="1"> Kaṭṭhāvasiṭṭhataravo parihīnapattā</gatha>
    <gatha type="2">Tassādharakkhidasanajjutisaṅgamena,</gatha>
    <gatha type="3">Āsuṃ navaṅkurapalāsavikāsapuppha-</gatha>
    <gatha type="last">Saṃvellitā’va ramaṇīyavanappa dese; ()</gatha>
    <hangnum nr="79"/>
    <gatha type="1"> Gimhābhītāpaparipīḷitaṅdhallikānaṃ</gatha>
    <gatha type="2">Gambhīrarāvamukharīkatadāyarāji,</gatha>
    <gatha type="3">Dukkhāturabbirahinīpamadājanassa</gatha>
    <gatha type="last">Āsi vilāpabadhirīkaḷite’va sāḷā; ()</gatha>
    <hangnum nr="80"/>
    <gatha type="1"> Tasmiṃ vikāsakalikāvalihārihārā</gatha>
    <gatha type="2">Kiñcāpi pakkaphakhalavallarikaṇṭhabhusā,</gatha>
    <gatha type="3">Nāsakkhi pūgatarupanti sumaṇḍitāya</gatha>
    <gatha type="last">Māyāya tāya sirimābharituṃ ghaṭantī; ()</gatha>
    <hangnum nr="81"/>
    <gatha type="1"> Uyyānamubbhamitamattamadhubbatehi</gatha>
    <gatha type="2">Campeyyapupphamakulehi samākulaṃtaṃ,</gatha>
    <gatha type="3">Uddhutadhumapaṭalehi manobhavassa</gatha>
    <gatha type="last">Dīpehi vāsabhavakanaṃ’va lasantamāsi; ()</gatha>
    <hangnum nr="82"/>
    <gatha type="1"> Gabbhūpagaṃ bhamarakesakalāpabhārā</gatha>
    <gatha type="2">Buddhaṅkuraṃ pariṇataṅkuralomahaṃsā,</gatha>
    <gatha type="3">Vandantiyo viya tahiṃ thabakañjalīhi</gatha>
    <gatha type="last">Mandānileritalatāvanitā kanatā’suṃ; ()</gatha>
    <hangnum nr="83"/>
    <gatha type="1"> Gabbhūpagassa paripakkaphalehi nānā</gatha>
    <gatha type="2">Puññānubhāvapabhavotusamubbhavehi,</gatha>
    <gatha type="3">Māyāya gabbhabalikammani tappare’va</gatha>
    <gatha type="last">Uyyānabhumi janataṃ bhavi tappayanti; ()</gatha>
    <hangnum nr="84"/>
    <gatha type="1"> Gabbhūpagassa hi mahāpurisassa gabbha-</gatha>
    <gatha type="2">Vuṭṭhānamaṅakgalamahussavavāsaramhi,</gatha>
    <gatha type="3">Uyyānabhumi sakalotusamubbhavehi</gatha>
    <gatha type="last">Āsi vikāsakusumehi samābhikiṇṇā; ()</gatha>
    <hangnum nr="85"/>
    <gatha type="1"> Sālumbinīvanasiriṃ kalahaṃsaghosaṃ</gatha>
    <gatha type="2">Samaphullapupphasurabhiṃphalasambhavojaṃ,</gatha>
    <gatha type="3">Pañcindriyehi girinijjharasitavātaṃ</gatha>
    <gatha type="last">Paccakkhapañcavidhakāmarasaṃavindi; ()</gatha>
    <hangnum nr="86"/>
    <gatha type="1"> Niyyāsasārasurahiṃphakhalapallavehi</gatha>
    <gatha type="2">Jhaṃkāritālikulakujitakokilehi,</gatha>
    <gatha type="3">Samphullapupphanikarehi samābhikiṇṇa</gatha>
    <gatha type="2">Maddakkhisāyuvatimaṅgalasāḷasālaṃ; ()</gatha>
    <hangnum nr="87"/>
    <gatha type="1"> Samphullasāḷakalikaṃtayatālimālā</gatha>
    <gatha type="2">Sañcumbitaṃkuvalayāmalalocanāya,</gatha>
    <gatha type="3">Sākhaṃsukomalakaraṅgulipallavehi</gatha>
    <gatha type="last">Māyāmahesisamalaṅkari vitamāyā; ()</gatha>
    <hangnum nr="88"/>
    <gatha type="1"> Bhāronatā’va ruciraṅgulipallavānaṃ</gatha>
    <gatha type="2">Jhaṅkārarāvamukharālikulābhirāmā,</gatha>
    <gatha type="3">Sākhā vikāsakusumehisamākulā sā</gatha>
    <gatha type="last">Olambayaṭṭhi bhavi gabbhabharāturāya; ()</gatha>
    <hangnum nr="89"/>
    <gatha type="1"> Tassā calittha pavano calalocanāya</gatha>
    <gatha type="2">Kammubbhavo varatirokaraṇehi tāva,</gatha>
    <gatha type="3">Deviṃ nirūpamasiriṃ suparikkhipitvā</gatha>
    <gatha type="last">Tamhā paṭikkami jano kaḷitāvakāso; ()</gatha>
    <hangnum nr="90"/>
    <gatha type="1"> Brahmāmarāsuranaroragapūjanīyaṃ</gatha>
    <gatha type="2">Battiṃsalakkhaṇasamujjalarūpa sāraṃ</gatha>
    <gatha type="3">Niddhotajātimaṇisannibhasuddhagattaṃ</gatha>
    <gatha type="last">Sattuttamaṃ sapadi devi ṭhitā vijāyi; ()</gatha>
    <hangnum nr="91"/>
    <gatha type="1"> Duggandhamuttamalasoṇitamakkhitaṅgā</gatha>
    <gatha type="2">Jāyantya’sesamanujā manujesune’vaṃ,</gatha>
    <gatha type="3">Caṅgoṭakamhi jinadhāturivādhivāso</gatha>
    <gatha type="last">Thūpamhi soṇṇapaṭimāriva mātugabbhaṃ; ()</gatha>
    <hangnum nr="92"/>
    <gatha type="1"> Nisseṇitova puriso ratanāsanamhā</gatha>
    <gatha type="2">Therova dhammakathiko ṭhitako’taranto,</gatha>
    <gatha type="3">Sammā pasāriya ubho mudupāṇipāde</gatha>
    <gatha type="last">So nikkhamittha kuṇapehi amakkhitaṅgo; ()</gatha>
    <hangnum nr="93"/>
    <gatha type="1"> Tatropagamma caturo caturānanā taṃ</gatha>
    <gatha type="2">Jālena kañcanamayena visuddhacittā,</gatha>
    <gatha type="3">Ādāya mātupurato tanayaṃ ṭhapetvā</gatha>
    <gatha type="last">Candānane bhavatu nandamanā’tya’vocuṃ; ()</gatha>
    <hangnum nr="94"/>
    <gatha type="1"> Ādiccavaṃsakamalākarabhākarassa</gatha>
    <gatha type="2">Buddhaṅkurassa subhasītalavāridhārā,</gatha>
    <gatha type="3">Nikkhamma tāva nabhasā nijamātuyā ca</gatha>
    <gatha type="last">Gāhāpayuṃ utumubhosu kalebaresu; ()</gatha>
    <hangnum nr="95"/>
    <gatha type="1"> Tesaṃ karehi caturo surarājaputtā</gatha>
    <gatha type="2">Gaṇhiṃsu saṇhasukhumāya’jiṇappaveṇyā,</gatha>
    <gatha type="3">Tesañhi pāṇitalato paṇipātapubbaṃ</gatha>
    <gatha type="last">Gaṇhiṃsu taṃ dukulacumbaṭakena’maccā; ()</gatha>
    <hangnum nr="96"/>
    <gatha type="1"> Tesaṃ karehi pathavitalamotaritvā</gatha>
    <gatha type="2">Ṭhatvā puratthimadisaṃ asamo vipassi,</gatha>
    <gatha type="3">Uddhaṃ adho catudisānudisā ca evaṃ</gatha>
    <gatha type="last">Ekaṅganaṃ bhavitadā’khilalokadhātu; ()</gatha>
    <hangnum nr="97"/>
    <gatha type="1"> Tumhehi uttaritaro bhuvase tīsu</gatha>
    <gatha type="2">Natthīti matthakajaṭāmakuṭappitehi,</gatha>
    <gatha type="3">Katvānijañjalipuṭehi nipaccakāraṃ</gatha>
    <gatha type="last">Brahmāmarāsuranarā tamabhitthaviṃsu; ()</gatha>
    <hangnum nr="98"/>
    <gatha type="1"> Soca’ttanā samamadisva disāsu tāsū</gatha>
    <gatha type="2">Tappādavītiharaṇena padānisatta,</gatha>
    <gatha type="3">Gantvāna uttaradisā’bhimukho avanyā</gatha>
    <gatha type="last">Abbhuggatamburuhamuddhani tiṭṭhamāno; ()</gatha>
    <hangnum nr="99"/>
    <gatha type="1"> Aggo’hamasmi ahamasmi janassa jeṭṭho</gatha>
    <gatha type="2">Seṭṭho’hamasmi ayamantima’jāti mayhaṃ,</gatha>
    <gatha type="3">Dhīro mametarahi natthi punabbhavo’ti</gatha>
    <gatha type="last">Nicchāritāsabhivaco nadi sīhakanādaṃ; ()</gatha>
    <hangnum nr="100"/>
    <gatha type="1"> Vesākhemāse suhakujadine puṇṇamāyaṃ visākhe</gatha>
    <gatha type="2">Nakkhatteyoge suragurugate so kuḷīravharāsiṃ,</gatha>
    <gatha type="3">Sañjāto nātho paramakaruṇābhāvanābhāvatatto</gatha>
    <gatha type="last">Māyākucchimhā kusumitalatāvelalituyyānabhumyā; ()</gatha>
    <paragraph>Iti medhānandābhidhānena yatinā viracite sakala kavijana hadayānandadānanidāne jinavaṃsadīpe avidurenidāne pacchimabhavika mahābodhi sattuppatti pavattiparidīpo chaṭṭhosaggo.</paragraph>
    <hangnum nr="1"/>
    <gatha type="1"> Atharammatarā’si jātikhetta-</gatha>
    <gatha type="2">Pariyāpatta’vakāsalokadhātu,</gatha>
    <gatha type="3">Kamaluppala (mālabhārinī) hi</gatha>
    <gatha type="last">Tadupaṭṭhānagatāhi devatāhi; ()</gatha>
    <hangnum nr="2"/>
    <gatha type="1"> Kamalāsanadevadānavānaṃ</gatha>
    <gatha type="2">Bhuvane’kattha samāgamo tadā’si,</gatha>
    <gatha type="3">Jinacakkapaṭiggahassa ṭhānaṃ</gatha>
    <gatha type="last">Avivādena sadevamānusānaṃ; ()</gatha>
    <hangnum nr="3"/>
    <gatha type="1"> Paṭilābhanimittamādisantī</gatha>
    <gatha type="2">Vata sabbaññutañāṇasampadāya,</gatha>
    <gatha type="3">Dasasaṅkhasahassilokadhātu</gatha>
    <gatha type="last">Abhikampī pahaṭe’va kaṃsapātī; ()</gatha>
    <hangnum nr="4"/>
    <gatha type="1"> Jananussavavāsaramhi tasmiṃ</gatha>
    <gatha type="2">Nijadehajjutipiñjaro’dapādi,</gatha>
    <gatha type="3">Dasasaṅkhasahassacakkavāḷa-</gatha>
    <gatha type="last">Kuharālokakaro mahāvabhāso; ()</gatha>
    <hangnum nr="5"/>
    <gatha type="1"> Apatāḷitacammanaddhabherī-</gatha>
    <gatha type="2">Vikatīnaṃ sayameva vajjanampi,</gatha>
    <gatha type="3">Tadanuttaradhammadesanāya</gatha>
    <gatha type="last">Bhavi ṭhānaṃ anusāvaṇassa loke; ()</gatha>
    <hangnum nr="6"/>
    <gatha type="1"> Ghaṇakāhaḷavaṃsasaṅkhavīṇā-</gatha>
    <gatha type="2">Bharaṇānaṃ sayameva vajjanampī,</gatha>
    <gatha type="3">Anupubbavihārabhāvanānaṃ</gatha>
    <gatha type="last">Paṭilābhāya nibandhanaṃ babhūva; ()</gatha>
    <hangnum nr="7"/>
    <gatha type="1"> Parimuttivarattapāsakārā-</gatha>
    <gatha type="2">Ghara,yosaṅkhalikādibandhanehi,</gatha>
    <gatha type="3">Migapakkhinarānamasmimāna-</gatha>
    <gatha type="last">Vigamassā’si nidānamādibhutaṃ; ()</gatha>
    <hangnum nr="8"/>
    <gatha type="1"> Bhuvanesu mahājanassa rogā-</gatha>
    <gatha type="2">Pagamenā’disanaṃ ahosukhanti,</gatha>
    <gatha type="3">Caturāriyasaccadassanena</gatha>
    <gatha type="last">Bhavi ṭhānaṃ catusaccadesanāya; ()</gatha>
    <hangnum nr="9"/>
    <gatha type="1"> Vividhabbhutarūpagocarānaṃ</gatha>
    <gatha type="2">Bhuvi jaccandhajanassalocanānaṃ,</gatha>
    <gatha type="3">Pabhavo pabhavo’si dibbacakkhu</gatha>
    <gatha type="last">Paṭilābhāya tilokalocanassa; ()</gatha>
    <hangnum nr="10"/>
    <gatha type="1"> Thutagītisudhārasassa pānaṃ</gatha>
    <gatha type="2">Badhirānaṃ savaṇañjalīpuṭehi,</gatha>
    <gatha type="3">Atimānusadibbasotadhātu-</gatha>
    <gatha type="last">Paṭivedhāya nidānamāsi tassa; ()</gatha>
    <hangnum nr="11"/>
    <gatha type="1"> Bhuvi jātijaḷādipuggalānaṃ</gatha>
    <gatha type="2">Tadahe’nussatiyā supātubhāvo,</gatha>
    <gatha type="3">Bhavi pubbamupaṭṭhitassatissa</gatha>
    <gatha type="last">Satipaṭṭhānanibodhanāya ṭhānaṃ; ()</gatha>
    <hangnum nr="12"/>
    <gatha type="1"> Visikhācaraṇaṃ sarojacāru-</gatha>
    <gatha type="2">Padaviññāsavasena paṅgulānaṃ,</gatha>
    <gatha type="3">Purimaṃ caturiddhipādavega-</gatha>
    <gatha type="last">Paṭilābhāya nimittamāsi loke; ()</gatha>
    <hangnum nr="13"/>
    <gatha type="1"> Madhurena sarena jātimūgā</gatha>
    <gatha type="2">Thutigītānya’vadiṃsu vandino’va,</gatha>
    <gatha type="3">Bhuvi khujjajano’jugattalābho</gatha>
    <gatha type="last">Kuṭilattā’pagamāya ṭhānamāsi; ()</gatha>
    <hangnum nr="14"/>
    <gatha type="1"> Saraṇaṃ purisāsabho siyāno</gatha>
    <gatha type="2">Bhavato duggatito vimuttiyā’ti,</gatha>
    <gatha type="3">Karino’pi kariṃsu kuñcanādaṃ</gatha>
    <gatha type="last">Turagā hesamakaṃsu pītiye’va; ()</gatha>
    <hangnum nr="15"/>
    <gatha type="1"> Visadā paṭisambhidā catasso</gatha>
    <gatha type="2">Paṭivijjhissati cā’yatiṃ sacā’yaṃ,</gatha>
    <gatha type="3">Sakapaṭṭanameva tannidānā</gatha>
    <gatha type="last">Taraṇī sīghamupāgamuṃ videsā; ()</gatha>
    <hangnum nr="16"/>
    <gatha type="1"> Sayameva virocanaṃ tadāni</gatha>
    <gatha type="2">Ratanānaṃ bhuvanākarubbhavānaṃ,</gatha>
    <gatha type="3">Ravivaṃsaravissa dhammaraṃsī</gatha>
    <gatha type="last">Visarassu’jjalanāya ṭhānamāsī; ()</gatha>
    <hangnum nr="17"/>
    <gatha type="1"> Turiyāni sakaṃsakaṃ ninādaṃ</gatha>
    <gatha type="2">Akaruṃ tagguṇadīpakānivā’tra,</gatha>
    <gatha type="3">Vivaṭā vidisādisā sakitti-</gatha>
    <gatha type="last">Visarokāsakate’va’hippasattā; ()</gatha>
    <hangnum nr="18"/>
    <gatha type="1"> Sakalassa kilesapāvakassa</gatha>
    <gatha type="2">Parinibbānasabhāvadīpanena,</gatha>
    <gatha type="3">Nirayesu hutāsajālamālā</gatha>
    <gatha type="last">Tadahe nibbutimāpa jātikhette; ()</gatha>
    <hangnum nr="19"/>
    <gatha type="1"> Parisāsu visāradassa tassa</gatha>
    <gatha type="2">Catuvesāradañāṇalābhahetu,</gatha>
    <gatha type="3">Bhuvanesu tadāmahānadīnaṃ</gatha>
    <gatha type="last">Anabhissandanamāsi kunnadīnaṃ; ()</gatha>
    <hangnum nr="20"/>
    <gatha type="1"> Udapādi pabhā nirākaritvā-</gatha>
    <gatha type="2">Bilalokantariyesu andhakāraṃ,</gatha>
    <gatha type="3">Hatamohatama’gga maggañāṇa-</gatha>
    <gatha type="last">Jjutilābhāya nibandhanaṃ tamāsi; ()</gatha>
    <hangnum nr="21"/>
    <gatha type="1"> Suvimuttiraso siyā’va tassa</gatha>
    <gatha type="2">Caturāsitasahassadhammakhandho,</gatha>
    <gatha type="3">Madhuraṃ caturodadhīnamāsi</gatha>
    <gatha type="last">Salilaṃ santataraṃ taraṅgarittaṃ; ()</gatha>
    <hangnum nr="22"/>
    <gatha type="1"> Vidisāsu catuddisāsu caṇḍa-</gatha>
    <gatha type="2">Pavanassā’pi avāyanaṃ tadāni,</gatha>
    <gatha type="3">Bhavi pubbanimittamattano’pi</gatha>
    <gatha type="last">Bhaṭadiṭṭhyābhavadaṭṭhibhedanāya; ()</gatha>
    <hangnum nr="23"/>
    <gatha type="1"> Navapallavapattasekharānaṃ</gatha>
    <gatha type="2">Viṭapīnaṃ kusumāhikiṇṇabhāvo,</gatha>
    <gatha type="3">Bhavi pubbanibandhanaṃ vimutti</gatha>
    <gatha type="last">Kusumehā’tumadehabhūsaṇāya; ()</gatha>
    <hangnum nr="24"/>
    <gatha type="1"> Kumudākarabodhakassa canda-</gatha>
    <gatha type="2">Kiraṇassā’tivirocanaṃ tadāsi,</gatha>
    <gatha type="3">Satibuddhasudhākaro’dayamhi</gatha>
    <gatha type="last">Janasandohamanopasādahetu; ()</gatha>
    <hangnum nr="25"/>
    <gatha type="1"> Vimalattamanuṇhatā nidāgha-</gatha>
    <gatha type="2">Sūriyassū’pasamo nimittamaggaṃ,</gatha>
    <gatha type="3">Bhavi cetasikassa kāyikassa</gatha>
    <gatha type="last">Paṭilābhāya sukhassa tamhijāte; ()</gatha>
    <hangnum nr="26"/>
    <gatha type="1"> Gaganā’ganagādito’taritvā</gatha>
    <gatha type="2">Pathavisaṅkamaṇaṃ tadā khagānaṃ,</gatha>
    <gatha type="3">Saraṇāgamanassa ṭhānamāsi</gatha>
    <gatha type="last">Jinadhammaṃ sunisamma sajjanānaṃ; ()</gatha>
    <hangnum nr="27"/>
    <gatha type="1"> Nabhasā’bhipavassanaṃ tadāni</gatha>
    <gatha type="2">Catudīpesu akālavāridānaṃ,</gatha>
    <gatha type="3">Parisāsu akhaṇḍadhammavuṭṭhi-</gatha>
    <gatha type="last">Patanassā’si nibandhanaṃ jinamhā; ()</gatha>
    <hangnum nr="28"/>
    <gatha type="1"> Chaṇamaṅgalakīḷaṇaṃ tadāni</gatha>
    <gatha type="2">Tidasānampi sakesake vimāne,</gatha>
    <gatha type="3">Upagamma tahiṃtahiṃ udāna</gatha>
    <gatha type="last">Samudānassanidānamā’si bodhiṃ; ()</gatha>
    <hangnum nr="29"/>
    <gatha type="1"> Vivaṭā sayameva mandirānaṃ</gatha>
    <gatha type="2">Pihitañcārakavāṭavātapānā,</gatha>
    <gatha type="3">Bhavadukkhanirodhagāmimagga-</gatha>
    <gatha type="last">Paṭilābhāya nimittamāhariṃsu; ()</gatha>
    <hangnum nr="30"/>
    <gatha type="1"> Tadahe madhurāmisassa pettī-</gatha>
    <gatha type="2">Visayesvāharaṇaṃ khudāturānaṃ,</gatha>
    <gatha type="3">Bhavi kāyagatāsatāmatassa</gatha>
    <gatha type="last">Paṭilābhāya nimittamattano’pi; ()</gatha>
    <hangnum nr="31"/>
    <gatha type="1"> Divase jananussave pipāsā-</gatha>
    <gatha type="2">Vigamo dīnajanassa petaloke,</gatha>
    <gatha type="last">Sukhitattassa upeccabuddhabhāvaṃ; ()</gatha>
    <hangnum nr="32"/>
    <gatha type="1"> Paṭipakkhajanassa mettilābho</gatha>
    <gatha type="2">Tadahe vāyasavāyasārinampi,</gatha>
    <gatha type="3">Bhaviṭhānamanantasattaloka-</gatha>
    <gatha type="last">Visayabrahmavihārabhāvanāya; ()</gatha>
    <hangnum nr="33"/>
    <gatha type="1"> Satimaggaphalubbhave yatheva</gatha>
    <gatha type="2">Bhavabhītyāpagamo tathāgatānaṃ,</gatha>
    <gatha type="3">Sati jātamahāmahe bhayaṃ vā</gatha>
    <gatha type="last">Natiracchānagatānamāsi tāso; ()</gatha>
    <hangnum nr="34"/>
    <gatha type="1"> Piyabhāvupasaṅkamo pajānaṃ</gatha>
    <gatha type="2">Hadayānandakarāya kho girāya,</gatha>
    <gatha type="3">Jinadhammakathāya sāvakānaṃ</gatha>
    <gatha type="last">Viya sāmaggirasassa pātubhāvo; ()</gatha>
    <hangnum nr="35"/>
    <gatha type="1"> Sitakittilatāya ropitāya</gatha>
    <gatha type="2">Bhavato’smiṃ bhuvanālavāḷagabbhe,</gatha>
    <gatha type="3">Viya nimmitayantavāridhārā</gatha>
    <gatha type="last">Jaladhārā dharaṇītaluṭṭhahiṃsu; ()</gatha>
    <hangnum nr="36"/>
    <gatha type="1"> Bhamarāvalibhārapañcavaṇṇa-</gatha>
    <gatha type="2">Kamalacchannamahītalaṃ rarāja,</gatha>
    <gatha type="3">Jalajaṃ thalajaṃ parāgahāraṃ</gatha>
    <gatha type="last">Bhuvi sabbattha apupphi pupphajātaṃ, ()</gatha>
    <hangnum nr="37"/>
    <gatha type="1"> Viṭapīsu latāsu khandhasākhā-</gatha>
    <gatha type="2">Satapattāni tadā supupphitāni,</gatha>
    <gatha type="3">Naravīra’bhirūpadassanāya</gatha>
    <gatha type="last">Bhūsamummīlitalocanāni’vāsuṃ; ()</gatha>
    <hangnum nr="38"/>
    <gatha type="1"> Uparūpari sattasatta hutvā</gatha>
    <gatha type="2">Satapattāni sīlātalubbhavāni,</gatha>
    <gatha type="3">Tava abbhudayo sudullabhoti</gatha>
    <gatha type="last">Kathayantivi’ha kapātubhāvato no; ()</gatha>
    <hangnum nr="39"/>
    <gatha type="1"> Nijapāramitālatāya katti-</gatha>
    <gatha type="2">Latayā’laṅkatapupphahāsarūpā,</gatha>
    <gatha type="3">Samalaṅkari yāvatā bhavaggaṃ</gatha>
    <gatha type="last">Dhajamālā jananussave tilokaṃ; ()</gatha>
    <hangnum nr="40"/>
    <gatha type="1"> Avakujjasaroruhābhirāmaṃ</gatha>
    <gatha type="2">Nabhavambhojavanassiriṃ babandha,</gatha>
    <gatha type="3">Bhuvi pokkharavassamīdisanti</gatha>
    <gatha type="last">Vadamānaṃva pavassi dhammavassaṃ; ()</gatha>
    <hangnum nr="41"/>
    <gatha type="1"> Ramaṇī ramaṇīyarūpasobhā</gatha>
    <gatha type="2">Acaruṃ dhammamanaṅgaraṅgabhūmi,</gatha>
    <gatha type="3">Madhupā madhupānamandirāni</gatha>
    <gatha type="last">Tadahe nāvasariṃsu dhammakāmā; () (Abyapeta paṭhamadutiya pādādiyamekaṃ)</gatha>
    <hangnum nr="42"/>
    <gatha type="1"> Kamalā kamalālayā vivesa</gatha>
    <gatha type="2">Bhuvanaṃ bhūrinavāvatārahārī,</gatha>
    <gatha type="3">Dharaṇī dharaṇīdharāvataṃsā</gatha>
    <gatha type="last">Upahārātibharātureva kampi; () (Abyapeta paṭhamadutiya pādādiyamakaṃ)</gatha>
    <hangnum nr="43"/>
    <gatha type="1"> Ruciraṃ ruciraṅganā tadāni</gatha>
    <gatha type="2">Akaruṃ kīḷamanekacandikāsu,</gatha>
    <gatha type="3">Suvīraṃ suciraṃsikiṇṇatārā-</gatha>
    <gatha type="last">Nikaro’bhāsataro’si bhākaro’va; () (Abyapeta paṭhamadutiya pādādiyamakaṃ)</gatha>
    <hangnum nr="44"/>
    <gatha type="1"> Pavano’pavano’pavāyamāno</gatha>
    <gatha type="2">Pavinodesi parissamaṃ janassa,</gatha>
    <gatha type="3">Vanadā vanadāhavupasantiṃ</gatha>
    <gatha type="last">Akaruṃ sabbadhi sassasampadañca; () (Abyapeta paṭhamadutiya pādādiyamakaṃ)</gatha>
    <hangnum nr="45"/>
    <gatha type="1"> Visadā visadā sakittirāmā</gatha>
    <gatha type="2">Mukharaṅgālaya māpakovidānaṃ,</gatha>
    <gatha type="3">Sujanā’sujanā bhajiṃsu tassa</gatha>
    <gatha type="last">Caraṇānyaṅkitacakkalakkhaṇāni; () (Abyapeta paṭhamadutiya pādādiyamakaṃ)</gatha>
    <hangnum nr="46"/>
    <gatha type="1"> Vasudhaṃ vasudhampatī samaggā</gatha>
    <gatha type="2">Dasadhammena’nusāsayuṃ tadāni,</gatha>
    <gatha type="3">Hadayaṃ yadayaṅgamāya vāṇyā</gatha>
    <gatha type="last">Asataṃ mittaduhī vidhānayiṃsu; () (Abyapeta paṭhamadutiya pādādiyamakaṃ)</gatha>
    <hangnum nr="47"/>
    <gatha type="1"> Timadā’timadā gajādhipāpi</gatha>
    <gatha type="2">Migarājūhi tadā samācariṃsu,</gatha>
    <gatha type="3">Pabalā’pabalā migā tadaññe</gatha>
    <gatha type="last">Paṭisatthāramakaṃsu aññamaññaṃ; () (Abyapeta paṭhamadutiya pādādiyamakaṃ)</gatha>
    <hangnum nr="48"/>
    <gatha type="1"> Bhuvane bhuvanekalocanassa</gatha>
    <gatha type="2">Jananasmiṃ divase samujjalānī,</gatha>
    <gatha type="3">Nihanitā’nihitāyudhāti bhitiṃ</gatha>
    <gatha type="last">Janayuṃ pāpimatova netaresaṃ; () (Abyapeta paṭhamadutiya pādādiyamakaṃ)</gatha>
    <hangnum nr="49"/>
    <gatha type="1"> Parivāditadibbabherivīṇā-</gatha>
    <gatha type="2">Turiyaṃ dassitadibbanaccabhedaṃ,</gatha>
    <gatha type="3">Gaganaṃ suraraṅgamaṇḍalābhaṃ</gatha>
    <gatha type="last">Tidasānaṃ upahārasāramāsi; ()</gatha>
    <hangnum nr="50"/>
    <gatha type="1"> Sovaṇṇavaṇṇavadhuyā garugabbhagasmiṃ</gatha>
    <gatha type="2">Taṃnandanabbanasamānavanaṅgatasmiṃ,</gatha>
    <gatha type="3">Bhutabbhutanvitamahe nayanañjanasmiṃ</gatha>
    <gatha type="last">Jātamhi tamhi tanuje bhavi bhaddabhatti; () (Mālābandhanaṃ)</gatha>
    <paragraph>Iti medhānandābhidhānena yatinā viracite sakalakavijana hadayānandananidāne jinavaṃsadīpe avidūrenidāne vividhapubbanimittapātubhāvappavatti paridipo. Sattamosaggo.</paragraph>
    <hangnum nr="1"/>
    <gatha type="1"> Visuddha (vaṃsaṭṭha) masesabandhavo</gatha>
    <gatha type="2">Kumāramādāya tilokalocanaṃ,</gatha>
    <gatha type="3">Agaṃsu tamhā kapilavhayaṃpuraṃ</gatha>
    <gatha type="last">Purīvataṃsaṃ samalaṅkatañjasaṃ; ()</gatha>
    <hangnum nr="2"/>
    <gatha type="1"> Tadā abhiññāsu vasisu pārago</gatha>
    <gatha type="2">Samādhivikkhambhitasabbakibbiso,</gatha>
    <gatha type="3">Vihāsi suddhodanabhumibhattuno</gatha>
    <gatha type="last">Kulūpago devalanāmatāpaso; ()</gatha>
    <hangnum nr="3"/>
    <gatha type="1"> Tapodhano so pavivekakāmavā</gatha>
    <gatha type="2">Divāvihāratthamupāgato divaṃ,</gatha>
    <gatha type="3">Tamatthamaññātumapucchi devatā-</gatha>
    <gatha type="last">Pavattitaṃ passiyamaṅgalussavaṃ; ()</gatha>
    <hangnum nr="4"/>
    <gatha type="1"> Tavevupaṭṭhāyakabhumibhattuno</gatha>
    <gatha type="2">Varoraso māriya māravāhiniṃ,</gatha>
    <gatha type="3">Parājayaṃ lacchati bodhimāyatiṃ</gatha>
    <gatha type="last">Mahussavo tampati vattate, bravuṃ; ()</gatha>
    <hangnum nr="5"/>
    <gatha type="1"> Imāya vuttantakathāya codito</gatha>
    <gatha type="2">Tapodhano iddhibalena iddhimā,</gatha>
    <gatha type="3">Surālaye antaradhāna’nantaraṃ</gatha>
    <gatha type="last">Niketane pāturahosi rājino; ()</gatha>
    <hangnum nr="6"/>
    <gatha type="1"> Kumāranijjhānamanorathoka vasi</gatha>
    <gatha type="2">Tahiṃ supaññattamahārahakāsane,</gatha>
    <gatha type="3">Nisajja suddhodanarājino’bruvi</gatha>
    <gatha type="last">Tavatrajaṃ daṭṭhumidhāgatotya’haṃ; ()</gatha>
    <hangnum nr="7"/>
    <gatha type="1"> Narindacūḷāmaṇicumbitānya’tha</gatha>
    <gatha type="2">Padāni vandāpayitu tapassino,</gatha>
    <gatha type="3">Vibhusaṇālaṅkatamattasambhavaṃ</gatha>
    <gatha type="last">Narādhipo rājakumāramāhari; ()</gatha>
    <hangnum nr="8"/>
    <gatha type="1"> Tadattabhāvena’hivādanāraha-</gatha>
    <gatha type="2">Ssa’bhāvato tassa rarāja sūnuno,</gatha>
    <gatha type="3">Pavaṭṭayitvā jaṭilassa sampati</gatha>
    <gatha type="last">Jaṭāsu cakkaṅkitapādapaṅkajaṃ; ()</gatha>
    <hangnum nr="9"/>
    <gatha type="1"> Kumāramādāya samappitañjaliṃ</gatha>
    <gatha type="2">Vidhāya pādesvanisammakārino,</gatha>
    <gatha type="3">Sace ṭhapeyyuṃ jaṭilassa sattadhā</gatha>
    <gatha type="last">Phaleyya muddhā jaṭitojaṭāya’pi; ()</gatha>
    <hangnum nr="10"/>
    <gatha type="1"> Sakāsanuṭṭhāya athe’sibhūmiyā</gatha>
    <gatha type="2">Nihacca so dakkhiṇajānumaṇḍalaṃ,</gatha>
    <gatha type="3">Akā mahākāruṇikassa gāravaṃ</gatha>
    <gatha type="last">Sirovirūḷhañjali pupphamañjarī; ()</gatha>
    <hangnum nr="11"/>
    <gatha type="1"> Udikkhamāno vasinā samappitaṃ</gatha>
    <gatha type="2">Tamañjaliṃ bhattibharena bhūpati,</gatha>
    <gatha type="3">Atho’nametvā tanumīsakaṃ sakaṃ</gatha>
    <gatha type="last">Pavandi pādamburuhāni sununo; ()</gatha>
    <hangnum nr="12"/>
    <gatha type="1"> Siyā’va buddho purisāsabho ayaṃ</gatha>
    <gatha type="2">Nadassanaṃ tassa siyā mamantī so,</gatha>
    <gatha type="3">Nirūpamaṃ rūpasiriṃ samekkhiya</gatha>
    <gatha type="last">Payāsi niṭṭhaṃ upadhārayaṃ vasi; ()</gatha>
    <hangnum nr="13"/>
    <gatha type="1"> Vavatthayitvevamuḷārabuddhimā</gatha>
    <gatha type="2">Vitiṇṇakaṅkho hasamīsakaṃ rudaṃ,</gatha>
    <gatha type="3">Narindamorodhapurakkhataṃ vasī</gatha>
    <gatha type="last">Tadavasīdāpayi saṃsayaṇṇave; ()</gatha>
    <hangnum nr="14"/>
    <gatha type="1"> Tamāharitvāna pakavattimabbhutaṃ</gatha>
    <gatha type="2">Purakkhato’rodhajanassa rājino,</gatha>
    <gatha type="3">Yatissaro saṃsayasallamuddharaṃ</gatha>
    <gatha type="last">Sabandhave’nussari kāladevalo;()</gatha>
    <hangnum nr="15"/>
    <gatha type="1"> Sakekule nāḷakanāmadārako</gatha>
    <gatha type="2">Sayambhuno lacchati dassanaṃ iti,</gatha>
    <gatha type="3">Tamatthamaññā samupecca taṃkulaṃ</gatha>
    <gatha type="last">Tvamāha pabbajjiti bhāgineyyakaṃ; ()</gatha>
    <hangnum nr="16"/>
    <gatha type="1"> Nirāmayaṃ pañcamavāsaramhi so</gatha>
    <gatha type="2">Varorasaṃ vāsitagandhavārinā,</gatha>
    <gatha type="3">Pavattamāne bhavane mahāmahe</gatha>
    <gatha type="last">Nahāpayi bhūpati bandhumajjhago; ()</gatha>
    <hangnum nr="17"/>
    <gatha type="1"> Pasatthamanvatthabhidhāna mattano</gatha>
    <gatha type="2">Kumāramāropayituṃ parosataṃ,</gatha>
    <gatha type="3">Savedavedaṅgapabhedakovide</gatha>
    <gatha type="last">Dvije nimantāpayi so narādhipo; ()</gatha>
    <hangnum nr="18"/>
    <gatha type="1"> Surindarūpo suramandiropamaṃ</gatha>
    <gatha type="2">Tamindirādhāranarindamandiraṃ,</gatha>
    <gatha type="3">Janindasīho’pagatā’vanīsure</gatha>
    <gatha type="last">Amandapūjāvidhinā’bhirādhayi; ()</gatha>
    <hangnum nr="19"/>
    <gatha type="1"> Anenasiddhā samatiṃsapāramī-</gatha>
    <gatha type="2">Sadatthasampattiparatthakārinā,</gatha>
    <gatha type="3">Tathā’ttha saṅkhātadhanaṃ nidhānagaṃ</gatha>
    <gatha type="last">Imamhi siddhaṃ sahajātiyā yato; (5)</gatha>
    <hangnum nr="20"/>
    <gatha type="1"> Dvijehi tantibbacanadvayārahaṃ</gatha>
    <gatha type="2">Samāsasaṃkhittapadatthasaṃhitaṃ,</gatha>
    <gatha type="3">Sutassa siddhattha’bhidhānamattano</gatha>
    <gatha type="last">Tato’bhivohārasukhāya kārayi; ()</gatha>
    <hangnum nr="21"/>
    <gatha type="1"> Suyāmarāmaddhajamantilakkhaṇa-</gatha>
    <gatha type="2">Subhojakoṇḍaññasudattasaññino,</gatha>
    <gatha type="3">Ime dvijā rājasupūjitā tadā</gatha>
    <gatha type="last">Vicakkhaṇālakkhaṇapāṭhakā’bhavaṃ; ()</gatha>
    <hangnum nr="22"/>
    <gatha type="1"> Subhāsubhaṃ passiya dehalakkhaṇaṃ</gatha>
    <gatha type="2">Vibhāvayavho iti tesamabruvi,</gatha>
    <gatha type="3">Samukkhipitvā’ṅgulipallavadvayaṃ</gatha>
    <gatha type="last">Janādhipaṃ sattajanā’bravuṃ dvidhā; ()</gatha>
    <hangnum nr="23"/>
    <gatha type="1"> Sace mahārāja agāramāvase</gatha>
    <gatha type="2">Varoraso te paricāritindriyo,</gatha>
    <gatha type="3">Samaṅgibhuto ratanehi sattahi</gatha>
    <gatha type="last">Bhaveyya rājā vatacaktavatya’yaṃ; ()</gatha>
    <hangnum nr="24"/>
    <gatha type="1"> Mahādayo’yaṃ karuṇāya codito</gatha>
    <gatha type="2">Gharā’bhigantvā yadi pabbajissati,</gatha>
    <gatha type="3">Bhaveyya buddho’khilañeyyamaṇḍalaṃ</gatha>
    <gatha type="last">Sayaṃ abhiññāya nahe’tthasaṃsayo; ()</gatha>
    <hangnum nr="25"/>
    <gatha type="1"> Kaṇiṭṭhabhūto vayasā tadantare</gatha>
    <gatha type="2">Pasatthasatthā’vagamena jeṭṭhako,</gatha>
    <gatha type="3">Samukkhipitvā’ṅakgulimekamabruvi</gatha>
    <gatha type="last">Itīha koṇḍaññasamaññabhusuro; ()</gatha>
    <hangnum nr="26"/>
    <gatha type="1"> Imassa veneyyajanākatañjalī</gatha>
    <gatha type="2">Samaṃ phusantāni vasundharātalaṃ,</gatha>
    <gatha type="3">Subhāni bhopādatalāti sabbadā</gatha>
    <gatha type="last">Bhajanti bhatyā kamalānivālino; ()</gatha>
    <hangnum nr="27"/>
    <gatha type="1"> Imassa khemantamasesapāṇino</gatha>
    <gatha type="2">Tipaṭṭakantārapathāvatāraṇe,</gatha>
    <gatha type="3">Susajjitaṃ cakkayugaṃva pāramī</gatha>
    <gatha type="last">Rathamhi pādaṅkitacakkalakkhaṇaṃ; ()</gatha>
    <hangnum nr="28"/>
    <gatha type="1"> Imassa bho kambalabheṇḍukopamaṃ</gatha>
    <gatha type="2">Sumaṭṭavaṭṭāyatapaṇhimaṇḍalaṃ,</gatha>
    <gatha type="3">Sadā padambhojanivāsalakkhiyā</gatha>
    <gatha type="last">Tanoti pīnatthanapiṇḍavibbhamaṃ; ()</gatha>
    <hangnum nr="29"/>
    <gatha type="1"> Imassa dīghaṅgulipanti vaṭṭita-</gatha>
    <gatha type="2">Manosilālattakavattikopamā,</gatha>
    <gatha type="3">Vibhāti bho bāhulatāya pāramī-</gatha>
    <gatha type="last">Latāya vā nūtanapattapantiva; ()</gatha>
    <hangnum nr="30"/>
    <gatha type="1"> Imassa pārevaṭapāda pāṭalā</gatha>
    <gatha type="2">Sapāṇipādā taḷuṇātikomalā,</gatha>
    <gatha type="3">Uḷārapūjāvidhisampaṭicchane</gatha>
    <gatha type="last">Pavāḷapāti’va samullasanti bho; ()</gatha>
    <hangnum nr="31"/>
    <gatha type="1"> Imassarūpassirimandirodare</gatha>
    <gatha type="2">Samappamāṇābhinavaṅgulīhi bho,</gatha>
    <gatha type="3">Padissare jālakavāṭasantibhā</gatha>
    <gatha type="last">Sapāṇipādā tatajālalakkhaṇā ()</gatha>
    <hangnum nr="32"/>
    <gatha type="1"> Imassa ussaṅkhapadassa gopphakā</gatha>
    <gatha type="2">Padambujānaṃ caturaṅgulopari,</gatha>
    <gatha type="3">Patiṭṭhitā puṇṇaghaṭesukandharā-</gatha>
    <gatha type="last">Vilāsamāliṅgiya rājabhāsare; ()</gatha>
    <hangnum nr="33"/>
    <gatha type="1"> Imassa dehajjutivāripūrita-</gatha>
    <gatha type="2">Sarīrakedārabhavā phalatthino,</gatha>
    <gatha type="3">Surattasālyodarasannibhā subhā</gatha>
    <gatha type="last">Duveṇijaṅghā abhipīṇayantī bho; ()</gatha>
    <hangnum nr="34"/>
    <gatha type="1"> Imassa bho jānuyugaṃ parāmasaṃ</gatha>
    <gatha type="2">Anonamanto ṭhitako mahābhujo,</gatha>
    <gatha type="3">Sahattanā sambhavabodhisākhino</gatha>
    <gatha type="last">Visālasākhāya vilāsamādise; ()</gatha>
    <hangnum nr="35"/>
    <gatha type="1"> Imassa kosohitavatthaguyhako</gatha>
    <gatha type="2">Abhinnakokāsakakosakosago,</gatha>
    <gatha type="3">Anaññasādhāraṇatādinā’yatiṃ</gatha>
    <gatha type="last">Anaṅgasaṅgāmaparammukho siyā; ()</gatha>
    <hangnum nr="36"/>
    <gatha type="1"> Imassa bho gotamagottaketuno</gatha>
    <gatha type="2">Kalevare kañcanasattibhattaco,</gatha>
    <gatha type="3">Suvanṇavaṇṇo jinacīvarassapi</gatha>
    <gatha type="last">Tanoti sobhaṃ ghanabuddharaṃsino; ()</gatha>
    <hangnum nr="37"/>
    <gatha type="1"> Imassa jambonadīpiñjarāya bho</gatha>
    <gatha type="2">Sirisapupphassukumāracāriyā</gatha>
    <gatha type="3">Rajonumattaṃ chaviyā nalimpate</gatha>
    <gatha type="last">Sarojapatteriva vāribindavo; ()</gatha>
    <hangnum nr="38"/>
    <gatha type="1"> Imassa lomāni kalevare vare</gatha>
    <gatha type="2">Visuṃ visuṃ kūpagatāni sūnuno,</gatha>
    <gatha type="3">Vilumpare rūpavilāsalakkhiyā</gatha>
    <gatha type="last">Manoramaṃ bho kamaṇikañcukassiriṃ; ()</gatha>
    <hangnum nr="39"/>
    <gatha type="1"> Imassa uddhaggamukhaṃ mukhassiriṃ</gatha>
    <gatha type="2">Padakkhiṇāvatta mapekkhino yathā,</gatha>
    <gatha type="3">Tirokare romavitāna mindirā-</gatha>
    <gatha type="last">Niketanindīvarakānanassiriṃ; ()</gatha>
    <hangnum nr="40"/>
    <gatha type="1"> Imassa bhorāja sarojayonino</gatha>
    <gatha type="2">Yathojugattaṃ ujugattamāyatiṃ,</gatha>
    <gatha type="3">Anaññasāmaññaguṇāvakāsato</gatha>
    <gatha type="last">Pajābhipūjāvidhibhājanaṃ siyā; ()</gatha>
    <hangnum nr="41"/>
    <gatha type="1"> Imassa sattussadalakkhaṇaṃ subhaṃ</gatha>
    <gatha type="2">Samaṃsamaddiṭṭhasirāvaliṃ sadā,</gatha>
    <gatha type="3">Dadhāti bho pāramidhammasipakpino</gatha>
    <gatha type="last">Sudhantacāmīkarapiṇḍavibbhamaṃ; ()</gatha>
    <hangnum nr="42"/>
    <gatha type="1"> Imassa puṇṇobhayakāyabhāgimaṃ</gatha>
    <gatha type="2">Migindapubbaddhasarīralakkhaṇaṃ,</gatha>
    <gatha type="3">Kudiṭṭhivādībhasirovidāraṇe</gatha>
    <gatha type="last">Narindasāmatthiyamubbahe nakiṃ; ()</gatha>
    <hangnum nr="43"/>
    <gatha type="1"> Imassu’peto ghanamaṃsavaṭṭiyā</gatha>
    <gatha type="2">Citantaraṃso muducārupiṭṭhiyaṃ,</gatha>
    <gatha type="3">Bhavaṇṇavā kañcanapaccarisiraṃ</gatha>
    <gatha type="last">Tanoti sattuttaraṇe narādhipa; ()</gatha>
    <hangnum nr="44"/>
    <gatha type="1"> Imassa nigrodhamahīruhassiva</gatha>
    <gatha type="2">Samappamāṇo parimaṇḍalopya’yaṃ,</gatha>
    <gatha type="3">Kadāci dukkhātapakhinnadehinaṃ</gatha>
    <gatha type="last">Parissamaṃ bho pajahe bhavañjase; ()</gatha>
    <hangnum nr="45"/>
    <gatha type="1"> Imassa rājittayarañjito’ttariṃ</gatha>
    <gatha type="2">Karīyamānu’ttamadhammanissano,</gatha>
    <gatha type="3">Sumaṭṭavaṭṭo samavattakhandhako</gatha>
    <gatha type="last">Mutiṅgakhandhoriva rāja rājate; () (Silesa bandhanaṃ)</gatha>
    <hangnum nr="46"/>
    <gatha type="1"> Imassa bho sattasahassasammitā</gatha>
    <gatha type="2">Yathā’matajjhoharaṇābhilāsino,</gatha>
    <gatha type="3">Rasaggasā santi rasādanummukhā</gatha>
    <gatha type="last">Rasaggasaggī’tya’bhidhīyate tato; ()</gatha>
    <hangnum nr="47"/>
    <gatha type="1"> Imassa’nubyañjanatārakākule</gatha>
    <gatha type="2">Anantarūpāyatanambaro dare,</gatha>
    <gatha type="3">Virocatebārasamīsasiriva</gatha>
    <gatha type="last">Narindasīhassahanūpamāhanū; ()</gatha>
    <hangnum nr="48"/>
    <gatha type="1"> Imassa tāḷisatidantapanti bho</gatha>
    <gatha type="2">Pahūtajivhārathikaṃ carantiyā,</gatha>
    <gatha type="3">Manuññavāṇivanitāya tatvate</gatha>
    <gatha type="last">Pasatthamuttāvalilīlamāyatiṃ; ()</gatha>
    <hangnum nr="49"/>
    <gatha type="1"> Imassa javhāvarakaṇṇikāvahe</gatha>
    <gatha type="2">Mukhambuje saccasugandhavāsite,</gatha>
    <gatha type="3">Samappamāṇā dasanāvalī subhā</gatha>
    <gatha type="last">Vibhāti kiñjakkhatatīva bhūpatī; ()</gatha>
    <hangnum nr="50"/>
    <gatha type="1"> Imassa bho khaṇḍitasaṅkhapaṇḍarā</gatha>
    <gatha type="2">Dvijāvalī nibbivarantarāyatiṃ,</gatha>
    <gatha type="3">Samubbhavāyuttilatāya tāyati</gatha>
    <gatha type="last">Mukhālavāḷe mukulāvalissiriṃ; ()</gatha>
    <hangnum nr="51"/>
    <gatha type="1"> Imassa pīṇānanacandacandikā</gatha>
    <gatha type="2">Susukkadāṭhāvali saccavādino,</gatha>
    <gatha type="3">Padissate dhammataḷākakīḷane</gatha>
    <gatha type="last">Katābhilāsārivahaṃsamālinī; ()</gatha>
    <hangnum nr="52"/>
    <gatha type="1"> Imassa cānuttaradhammadesanā-</gatha>
    <gatha type="2">Taraṇyamālolalakārarūpinī,</gatha>
    <gatha type="3">Pahūtajivhā bhavasāgarā’yatiṃ</gatha>
    <gatha type="last">Narinda pāraṃ janatā’vatāraye; ()</gatha>
    <hangnum nr="53"/>
    <gatha type="1"> Imassa bho brahmasaropamo sadā</gatha>
    <gatha type="2">Sahassadhā’yaṃ karavīkarāvato,</gatha>
    <gatha type="3">Manoharaṭṭhaṅgasamaṅgisussaro</gatha>
    <gatha type="last">Sasotakānaṃ maṇikuṇḍalāyate; ()</gatha>
    <hangnum nr="54"/>
    <gatha type="1"> Imassa nīlaṃ nayanuppalañcayaṃ</gatha>
    <gatha type="2">Nirūpame rūpavilāsamandire,</gatha>
    <gatha type="3">Niropitaṃ bho maṇisīhapañjara-</gatha>
    <gatha type="last">Dvayaṃva bhāse kusalena kenaci; ()</gatha>
    <hangnum nr="55"/>
    <gatha type="1"> Imassa pāṭhīnayugaṃ’va dissate</gatha>
    <gatha type="2">Visiṭṭharūpāyatanāpagāsayaṃ,</gatha>
    <gatha type="3">Subhaṃ gavacchāpavilocanopamaṃ</gatha>
    <gatha type="last">Maṇippabhaṃ gopakhumadvayaṃ sadā; ()</gatha>
    <hangnum nr="56"/>
    <gatha type="1"> Imassā uṇṇā bhamukantarubbhavā</gatha>
    <gatha type="2">Ḷāṭamajjhopagatā virocati,</gatha>
    <gatha type="3">Yadatthi sañajhāghanarājimajjhagaṃ</gatha>
    <gatha type="last">Sasaṅkahīnaṃ sasimaṇḍalaṃ tathā ()</gatha>
    <hangnum nr="57"/>
    <gatha type="1"> Imassa uṇhīsakasīsalakkhaṇaṃ</gatha>
    <gatha type="2">Sadhammarajjissariyaṃ anāgate,</gatha>
    <gatha type="3">Kariyamānassa hi cakkavattino</gatha>
    <gatha type="last">Dadhāti uṇhīsakasisavibbhamaṃ; ()</gatha>
    <hangnum nr="58"/>
    <gatha type="1"> Imassa bhumissara supakpatiṭṭhita-</gatha>
    <gatha type="2">Padaṅkite cakkayugamhi dissare,</gatha>
    <gatha type="3">Arāsahassāni ca neminābhiyo</gatha>
    <gatha type="last">Tivaṭṭarekhā sirivacchakādayo; ()</gatha>
    <hangnum nr="59"/>
    <gatha type="1"> Imehi battiṃsatilakkhaṇehi bho</gatha>
    <gatha type="2">Asītyanubyañjanalakkhaṇehi’pi,</gatha>
    <gatha type="3">Samujjalanto purisāsabhotyayaṃ</gatha>
    <gatha type="last">Bhaveyya buddho bhavabandhanacchido; ()</gatha>
    <hangnum nr="60"/>
    <gatha type="1"> Sasotamāpāthagatāya tāvade</gatha>
    <gatha type="2">Dvijassa vitthārakathāya codito,</gatha>
    <gatha type="3">Apucchi rājā kimayaṃ samekkhiya</gatha>
    <gatha type="last">Anāgate brāhmaṇa pabbajissati; ()</gatha>
    <hangnum nr="61"/>
    <gatha type="1"> Kadāci uyyānagato mahāpathe</gatha>
    <gatha type="2">Jarārujāmaccuvirūpadassanaṃ,</gatha>
    <gatha type="3">Vidhāya nibbintamano bhavattaye</gatha>
    <gatha type="last">Tapodhanaṃ passiya pabbajissati; ()</gatha>
    <hangnum nr="62"/>
    <gatha type="1"> Itiha vatvāna sakaṃsakaṃ gharaṃ</gatha>
    <gatha type="2">Tato’pagantvā’ddhanimittapāṭhakā,</gatha>
    <gatha type="3">Mahallakā’dāni mayanti sunavo</gatha>
    <gatha type="last">Tamānupabbajjitumovadiṃsu te; ()</gatha>
    <hangnum nr="63"/>
    <gatha type="1"> Dvijesu vuddhesu matesu sattasu</gatha>
    <gatha type="2">Ayaṃhi koṇḍaññasamavhayo sudhī,</gatha>
    <gatha type="3">Mahāpadhānaṃ purisāsabho’dhunā</gatha>
    <gatha type="last">Karoti sutvā karuṇāya codito; ()</gatha>
    <hangnum nr="64"/>
    <gatha type="1"> Samānaladdhihi kulesu tesu hi</gatha>
    <gatha type="2">Catuhi vippehi saha’ntapañcamo,</gatha>
    <gatha type="3">Atho’ruvelaṃ upagamma pabbaji</gatha>
    <gatha type="last">Bhaviṃsu tepañci’dha pañcavaggiyā; ()</gatha>
    <hangnum nr="65"/>
    <gatha type="1"> Kadāci laddhā pariyantasāgaraṃ</gatha>
    <gatha type="2">Imaṃ catuddīpikarajjamatrajaṃ,</gatha>
    <gatha type="3">Jitārivaggaṃ vicarantamambare</gatha>
    <gatha type="last">Karomi paccakkhamahanti cintiya; ()</gatha>
    <hangnum nr="66"/>
    <gatha type="1"> Nimittarūpakkhipathappavesanaṃ</gatha>
    <gatha type="2">Nivāraṇatthaṃ tanijarājasūnunā,</gatha>
    <gatha type="3">Narādhipo so purisehi sabbathā</gatha>
    <gatha type="last">Disāsu rakkhāvaraṇaṃ akārayi; ()</gatha>
    <hangnum nr="67"/>
    <gatha type="1"> Ayaṃ kumāro yadi cakkavattivā</gatha>
    <gatha type="2">Bhaveyya sambodhipadaṃ labheyyavā,</gatha>
    <gatha type="3">Sakekule khattiyabandhavehi so</gatha>
    <gatha type="last">Purakkhatoyeva carissataṃ iti; ()</gatha>
    <hangnum nr="68"/>
    <gatha type="1"> Kumāranāmaṭṭhapanamhi vāsare</gatha>
    <gatha type="2">Sahassamattesu kulesva’sitiyā,</gatha>
    <gatha type="3">Adāsi paccekajano paṭissavaṃ</gatha>
    <gatha type="last">Padātukāmova visuṃvisuṃ sute; ()</gatha>
    <hangnum nr="69"/>
    <gatha type="1"> Asesadosāpagatā sukhedhi tā</gatha>
    <gatha type="2">Suvaṇṇakumbhorupayodharo na tā,</gatha>
    <gatha type="3">Anekadhātī varavaṇṇagabbi tā</gatha>
    <gatha type="last">Sapaccupaṭṭhāpayi taṅkhaṇepi tā; ()</gatha>
    <hangnum nr="70"/>
    <gatha type="1"> Taḷākatīramhi taraṅgabhāsure</gatha>
    <gatha type="2">Yatheva haṃsyā kalahaṃsapotakaṃ,</gatha>
    <gatha type="3">Mahesiyā’ṅke sayane sitatthare</gatha>
    <gatha type="last">Suvāsare bhupati puttamaddasa; ()</gatha>
    <hangnum nr="71"/>
    <gatha type="1"> Adiṭṭhaputtānanapaṅkajā ciraṃ</gatha>
    <gatha type="2">Lahuṃ parikkhīṇavayoguṇā ito,</gatha>
    <gatha type="3">Cutā’va māyājanani nirāmayā</gatha>
    <gatha type="last">Upāvisi sattamavāsare divaṃ; ()</gatha>
    <hangnum nr="72"/>
    <gatha type="1"> Mahesimāyābhaginī tadā mahā-</gatha>
    <gatha type="2">Pajāpatigotamināmarājinī,</gatha>
    <gatha type="3">Nijaṃ kumāraṃ bharaṇāya dhātinaṃ</gatha>
    <gatha type="last">Vidhāya bhāraṃ paṭijaggi taṃ sayaṃ; ()</gatha>
    <hangnum nr="73"/>
    <gatha type="1"> Tadā’bhavuṃ dīpasikhā jagantaye</gatha>
    <gatha type="2">Kalebaro’bhāsalavena sununo,</gatha>
    <gatha type="3">Vinaṭṭhatejāriva raṅgadīpikā</gatha>
    <gatha type="last">Vimānadipesu kathāvakā’ttano; ()</gatha>
    <hangnum nr="74"/>
    <gatha type="1"> Vicittabhummattharaṇe abhikkhaṇaṃ</gatha>
    <gatha type="2">Sajannukehā’cari mandirodare,</gatha>
    <gatha type="3">Mahāvanasmiṃ maṇivālukātale</gatha>
    <gatha type="last">Vijambhamānoriva sihapotako; ()</gatha>
    <hangnum nr="75"/>
    <gatha type="1"> Sutassa kīḷāpasutassa mandi re</gatha>
    <gatha type="2">Bhamantabimbaṃ maṇidappaṇoda re</gatha>
    <gatha type="3">Nibaddhamaddakkhi carantamamba re</gatha>
    <gatha type="last">Yatheva cakkaṃ ratanaṃ mahībhu jo; ()</gatha>
    <hangnum nr="76"/>
    <gatha type="1"> Tadaṅghiviññāsavasena bhumiyā</gatha>
    <gatha type="2">Vajantamaṅko’panidhāya bhumipo,</gatha>
    <gatha type="3">Tadā’bhinicchārita māsabhiṃ giraṃ</gatha>
    <gatha type="last">Idāni maṃ sāvaya puttamabruvi; ()</gatha>
    <hangnum nr="77"/>
    <gatha type="1"> Nibaddhamantomaṇivedikātale</gatha>
    <gatha type="2">Mukhendubimbuddharaṇe payojayaṃ,</gatha>
    <gatha type="3">Sayaṃ palambhesi amaccasūnavo</gatha>
    <gatha type="last">Vayena mando’pi amandabuddhimā; ()</gatha>
    <hangnum nr="78"/>
    <gatha type="1"> Uḷārasokaṃ pitucittasambhavaṃ</gatha>
    <gatha type="2">Tilokadīpo nijapuññatejasā,</gatha>
    <gatha type="3">Tamopabandhaṃ bhuvano’darubbhavaṃ</gatha>
    <gatha type="last">Nirākari bālaravī’va raṃsinā; ()</gatha>
    <hangnum nr="79"/>
    <gatha type="1"> Vikiṇṇalājākusumākulañjase</gatha>
    <gatha type="2">Vitānaraṅgaddhajanibbharambare,</gatha>
    <gatha type="3">Pure tahiṃ maṅgalakiccasammataṃ</gatha>
    <gatha type="last">Kadāci rañño bhavi vappamaṅgalaṃ; ()</gatha>
    <hangnum nr="80"/>
    <gatha type="1"> Sugandhamālābharaṇādimaṇḍita-</gatha>
    <gatha type="2">Pasādhitā kāpilavatthavā narā,</gatha>
    <gatha type="3">Sakiṅkarā kammakarā’pi kappitā</gatha>
    <gatha type="last">Tato tato sattipatiṃsu taṃ kulaṃ; ()</gatha>
    <hangnum nr="81"/>
    <gatha type="1"> Mahaccasenāyapurakkhatohiso</gatha>
    <gatha type="2">Uḷārarājiddhisamujjalaṃtato</gatha>
    <gatha type="3">Payāsikammantapadesamatrajaṃ</gatha>
    <gatha type="last">Kumāramādāyapurindadopamo; ()</gatha>
    <hangnum nr="82"/>
    <gatha type="1"> Chaṇamhi tasmiṃ manuvaṃsaketuno</gatha>
    <gatha type="2">Manoramaṃ maṅgalanaṅgalādikaṃ,</gatha>
    <gatha type="3">Suvaṇṇapaṭṭehi parikkhaṭaṃka mahā-</gatha>
    <gatha type="last">Janassa’pī rūpiyapaṭṭachāditaṃ; ()</gatha>
    <hangnum nr="83"/>
    <gatha type="1"> Visālasākhākulajambusākhino</gatha>
    <gatha type="2">Vidhāya heṭṭhā sayane mahārahe,</gatha>
    <gatha type="3">Nijaṃ kumāraṃ sajano janādhipo</gatha>
    <gatha type="last">Samārahī sampati vappamaṅgalaṃ; ()</gatha>
    <hangnum nr="84"/>
    <gatha type="1"> Kumārarakkhāvaraṇāyu’paṭṭhitā</gatha>
    <gatha type="2">Tamussavaṃ dhātijanā vipassituṃ,</gatha>
    <gatha type="3">Apakkamitvā bahi sāṇito khaṇaṃ</gatha>
    <gatha type="last">Pamattarūpā vicariṃsvi’tocito; ()</gatha>
    <hangnum nr="85"/>
    <gatha type="1"> Pariggahetvā’namapāna māsane</gatha>
    <gatha type="2">Nisajja pallaṅka malattha bandhiya,</gatha>
    <gatha type="3">Jinaṅkuro nīvaraṇehi nissaṭaṃ</gatha>
    <gatha type="last">Vivekajaṃ jhānamagādhabuddhimā; ()</gatha>
    <hangnum nr="86"/>
    <gatha type="1"> Vipassa puttassu’pavesanaṃ tahiṃ</gatha>
    <gatha type="2">Dumassa chāyāya nivattataṃ tathā,</gatha>
    <gatha type="3">Pavandi rājā paṭihārikākathā-</gatha>
    <gatha type="last">Pacoditoputtamupecca taṅkhaṇe; ()</gatha>
    <hangnum nr="87"/>
    <gatha type="1"> Kalāsu vujjāsu ca puttamattano</gatha>
    <gatha type="2">Vinetukāmo vinayakkhamaṃ pitā;</gatha>
    <gatha type="3">Pasatthasatthantarapāradassinaṃ</gatha>
    <gatha type="last">Kadāci vippācariyaṃ kirā’nayi; ()</gatha>
    <hangnum nr="88"/>
    <gatha type="1"> Samappitaṃ taṃ guruno karambuje</gatha>
    <gatha type="2">Sadevalokassa guruṃ sagāravaṃ,</gatha>
    <gatha type="3">Mahīsuro so jalabindunā yathā</gatha>
    <gatha type="last">Suduttarāgādhamahodadhīrasaṃ; ()</gatha>
    <hangnum nr="89"/>
    <gatha type="1"> Savaṇṇabhedaṃ sanighaṇṭukeṭubhaṃ</gatha>
    <gatha type="2">Athabbabedeni’nihāsapañcamaṃ,</gatha>
    <gatha type="3">Tivedamuddesapadena duddasaṃ</gatha>
    <gatha type="last">Tathā kalāsippataṃ nibodhayī; ()</gatha>
    <hangnum nr="90"/>
    <gatha type="1"> Anaññasādhāraṇapuññavāsanā-</gatha>
    <gatha type="2">Vidhūtasammohavisuddhabuddhino,</gatha>
    <gatha type="3">Samattavijjā sakalākalā dhiyā</gatha>
    <gatha type="last">Kalampi nālaṃ bahubhāsanena kiṃ; ()</gatha>
    <hangnum nr="91"/>
    <gatha type="1"> Na kevalaṃ tassa kalebaraṃ bahi</gatha>
    <gatha type="2">Vibhāti battiṃsatilakkhaṇehi bho,</gatha>
    <gatha type="3">Bhusaṃ tadabbhantaravatthu dippate</gatha>
    <gatha type="last">Subuddhasatthantaralakkhaṇehī’pi; ()</gatha>
    <hangnum nr="92"/>
    <gatha type="1"> Tilocanassā’pi tilokacakkhuno</gatha>
    <gatha type="2">Ayaṃ viseso nayanehi dissate,</gatha>
    <gatha type="3">Lalāṭanetto purimo nasobhati</gatha>
    <gatha type="last">Paro’va abbhattarañāṇalocano; ()</gatha>
    <hangnum nr="93"/>
    <gatha type="1"> Anubbajanto navayobbanassiriṃ</gatha>
    <gatha type="2">Yasopabandhena sake niketane,</gatha>
    <gatha type="3">Pavaḍḍhi dhīro sakalaṃ kalāntaraṃ</gatha>
    <gatha type="last">Kalānidhī raṃsicayeni’va’mbare; ()</gatha>
    <hangnum nr="94"/>
    <gatha type="1"> Upaḍḍhagaṇḍāhitadāṭhikāya so</gatha>
    <gatha type="2">Yasodhano soḷasavassiko yadā,</gatha>
    <gatha type="3">Kapolaphuṭṭhañjanadānarājiyā</gatha>
    <gatha type="last">Kari yathā bāladasaṃ vyatikkami ()</gatha>
    <hangnum nr="95"/>
    <gatha type="1"> Tadā narindo suramandiro’pamaṃ</gatha>
    <gatha type="2">Ututtayānucchavikaṃ manoramaṃ,</gatha>
    <gatha type="3">Payojayitvāna paviṇasippike</gatha>
    <gatha type="last">Sutāya kārāpayi mandirattayaṃ; ()</gatha>
    <hangnum nr="96"/>
    <gatha type="1"> Nisitasambādhatalaṃ nivārita-</gatha>
    <gatha type="2">Saronilaṃ phassitasihapañjaraṃ,</gatha>
    <gatha type="3">Mahivataṃsaṃ navabhumikaṃ gharaṃ</gatha>
    <gatha type="last">Babhuva rammaṃ bhuvi rammanāmikaṃ; ()</gatha>
    <hangnum nr="97"/>
    <gatha type="1"> Sasikara’mbhodhararāvanibbhara-</gatha>
    <gatha type="2">Vitāna mugghāṭakavāṭabandhanaṃ,</gatha>
    <gatha type="3">Surammanāmaṃ hataghammamindirā-</gatha>
    <gatha type="last">Nivāsarammaṃ bhavi pañcabhūmikaṃ; ()</gatha>
    <hangnum nr="98"/>
    <gatha type="1"> Ahiṇhasituṇbhaguṇehi pāvuse</gatha>
    <gatha type="2">Sukhānulomaṃ samasattabhumikaṃ,</gatha>
    <gatha type="3">Suphassitā’phassitasihapañjaraṃ</gatha>
    <gatha type="last">Subhaṃ subhaṃ nāma niketanaṃ bhavi; ()</gatha>
    <hangnum nr="99"/>
    <gatha type="1"> Vayonupattassa narindasununo</gatha>
    <gatha type="2">Uḷārarājiddhivilāsadassane,</gatha>
    <gatha type="3">Katā’bhilāso janako janādhipo</gatha>
    <gatha type="last">Padātukāmo nijarajjasampadaṃ; ()</gatha>
    <hangnum nr="100"/>
    <gatha type="1"> Vasanti ce yobbanahāridārikā</gatha>
    <gatha type="2">Narindasandesaharehi pesayi</gatha>
    <gatha type="last">Sa sākiyānaṃ sacivehi sāsane; ()</gatha>
    <hangnum nr="101"/>
    <gatha type="1"> Nivedayuṃ yobbanagabbitassa te</gatha>
    <gatha type="2">Nakiñcisikappāyatana’ntadassino,</gatha>
    <gatha type="3">Sutassa dārābharaṇāya dhītaro</gatha>
    <gatha type="last">Kathannu dassāma mayanti khattiyā; ()</gatha>
    <hangnum nr="102"/>
    <gatha type="1"> Sutena taṃ rājasutena codito</gatha>
    <gatha type="2">Pitā carāpesi puramhi bheriyo,</gatha>
    <gatha type="3">Mama’trajo kāhati sippadīpanaṃ</gatha>
    <gatha type="last">Itoparaṃ sattamavāsare iti; ()</gatha>
    <hangnum nr="103"/>
    <gatha type="1"> Varo kumāro hi kumāravikkamo</gatha>
    <gatha type="2">Kalāpasannaddha kalebaro tadā,</gatha>
    <gatha type="3">Vipassataṃ bandhujanānamosari</gatha>
    <gatha type="last">Anappadappo raṇakeḷimaṇḍalaṃ; ()</gatha>
    <hangnum nr="104"/>
    <gatha type="1"> Dhanuddharo so paṭhamaṃ sake bhuje</gatha>
    <gatha type="2">Sahassathāmaṃ sasaraṃ sarāsanaṃ,</gatha>
    <gatha type="3">Vidhāya poṭhesi jiyaṃ vasundharā-</gatha>
    <gatha type="last">Vidāraṇākāramahāravaṃ ravi; ()</gatha>
    <hangnum nr="105"/>
    <gatha type="1"> Catuddisā’dharadhanuddharā mamaṃ</gatha>
    <gatha type="2">Karontu lakkhaṃ nijakhāṇapattiyā,</gatha>
    <gatha type="3">Itīha vatvā saravāraṇena so</gatha>
    <gatha type="last">Abhutapubbaṃ sarasippamāhari; ()</gatha>
    <hangnum nr="106"/>
    <gatha type="1"> Catuddisāyaṃ caturo dhanuddhare</gatha>
    <gatha type="2">Mame’kabāṇena haṇāma’haṃ iti,</gatha>
    <gatha type="3">Akāsi tadadīpayamaññathā’bbhutaṃ</gatha>
    <gatha type="last">Sa cakkavedhavhayasippadīpanaṃ; ()</gatha>
    <hangnum nr="107"/>
    <gatha type="1"> Sarehi veṇyā’yatayaṭṭhirajjukaṃ</gatha>
    <gatha type="2">Sarehi cā’rohaṇamaṇḍapālayaṃ,</gatha>
    <gatha type="3">Sarehi pākārataḷākapaṅkajaṃ</gatha>
    <gatha type="last">Sarehi vassaṃ itisippamāhari; ()</gatha>
    <hangnum nr="108"/>
    <gatha type="1"> Mahāsatto lokappabhavamasamaṃ sippajātaṃ janānaṃ</gatha>
    <gatha type="2">Tadā saṃdassesi muditahadayā sākiyā dārikāyo,</gatha>
    <gatha type="3">Upaṭṭhāpesuṃ tā suratiratisaṅgāmacaturā</gatha>
    <gatha type="last">Sahassānaṃ tāḷisatiparimitā nāṭikā’suṃ gharesū; ()</gatha>
    <paragraph>Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe avidūrenidāne lakkhaṇapaṭiggahaṇa kumārasambharaṇādi pavatti paridipo aṭṭhamo saggo.</paragraph>
    <hangnum nr="1"/>
    <gatha type="1"> Iti vihite sati sippadīpanasmiṃ</gatha>
    <gatha type="2">Tadabhimukhe’tarakhattiyā’tisūrā,</gatha>
    <gatha type="3">Apagatamānamadābhaviṃsumañño</gatha>
    <gatha type="last">(Taruṇamigindamukhe)va mattadanti; ()</gatha>
    <hangnum nr="2"/>
    <gatha type="1"> Vijaṭita saṃsayabandhano padātuṃ</gatha>
    <gatha type="2">Sumariya devadahamhi supakpabuddho,</gatha>
    <gatha type="3">Narapavaro nijadhītaraṃ kumāriṃ</gatha>
    <gatha type="last">Suvimala koliyavaṃsakañjahaṃsiṃ; ()</gatha>
    <hangnum nr="3"/>
    <gatha type="1"> Tahimathamantivarehi mantayitvā</gatha>
    <gatha type="2">Nikhilapavattinivedanāya dūte,</gatha>
    <gatha type="3">Pahiṇi kavivāhamahe vidhiyatanti</gatha>
    <gatha type="last">Tava tanujena mamañhi dhītukaññā; ()</gatha>
    <hangnum nr="4"/>
    <gatha type="1"> Valayitatāramupaṭṭhito’dayaṃ te</gatha>
    <gatha type="2">Himakarabimbamivo’paviṭṭhapīṭhaṃ,</gatha>
    <gatha type="3">Parivutamantigaṇaṃ paṇamma rājaṃ</gatha>
    <gatha type="last">Kapilapuropagatā tamatthamāhu;</gatha>
    <hangnum nr="5"/>
    <gatha type="1"> Atha paṭiladdhapaṭissavenu’daggā</gatha>
    <gatha type="2">Padayugamañjalipupphamañjarīhi,</gatha>
    <gatha type="3">Sumahiya taṃ paṭivedayiṃsu rañño</gatha>
    <gatha type="last">Sakavisayaṃ samupecca rājadūtā; ()</gatha>
    <hangnum nr="6"/>
    <gatha type="1"> Ubhayakulamhi mahībhujā’ññamaññaṃ</gatha>
    <gatha type="2">Punarapi mantivarehi mantayitvā,</gatha>
    <gatha type="3">Visadamatīhi nimittapāṭhakehi</gatha>
    <gatha type="last">Niyamitamaṅakgalavāsaramhitamhā; ()</gatha>
    <hangnum nr="7"/>
    <gatha type="1"> Kanakavitānavinaddhahārihāraṃ</gatha>
    <gatha type="2">Kusumasamākulahemapuṇṇakumbhaṃ,</gatha>
    <gatha type="3">Tidivavimānasamānamullasanna-</gatha>
    <gatha type="last">Ratanavicittavivāhamaṇḍapaggaṃ; ()</gatha>
    <hangnum nr="8"/>
    <gatha type="1"> Gahitavitānasitātapattaketu-</gatha>
    <gatha type="2">Ddhajamaṇivijanicarucāmarehi,</gatha>
    <gatha type="3">Pacurajanehi katupahāramagge</gatha>
    <gatha type="last">Suparivutaṃ catuṅgiranidhajinyā; (6)</gatha>
    <hangnum nr="9"/>
    <gatha type="1"> Vividhavibhūsaṇabhusitattabhāvaṃ</gatha>
    <gatha type="2">Abhinavapīnapayodharābhirāmaṃ,</gatha>
    <gatha type="3">Harisivikāya yasodharaṃ kumāriṃ</gatha>
    <gatha type="last">Maṇikhacitāya vidhāya cā’nayiṃsu; ()</gatha>
    <hangnum nr="10"/>
    <gatha type="1"> Valayitamālatidāmahemamālā</gatha>
    <gatha type="2">Parimalabhāvitakuntalappaveṇi,</gatha>
    <gatha type="3">Viraḷabakāvalimappavijjurājiṃ</gatha>
    <gatha type="last">Jaladharamālamajesi komalāya ()</gatha>
    <hangnum nr="11"/>
    <gatha type="1"> Niravadhirūpanabhotalamhi tassā</gatha>
    <gatha type="2">Janamanakundavikāsanaṃ babhāsa,</gatha>
    <gatha type="3">Kuṭilatarālakakālamegharāji-</gatha>
    <gatha type="last">Jaṭitalalāṭataladdhacandabimbaṃ; ()</gatha>
    <hangnum nr="12"/>
    <gatha type="1"> Migamadakuṅkumagandhapaṅkalitto</gatha>
    <gatha type="2">Kulavadhuyā tilako lalāṭamajjhe,</gatha>
    <gatha type="3">Makaradhajena niropitori’vā’si</gatha>
    <gatha type="last">Tibhuvanabhutajayāya pupphaketu; ()</gatha>
    <hangnum nr="13"/>
    <gatha type="1"> Jananayanañjanarūpasampadāya</gatha>
    <gatha type="2">Kulamapadāya rarāja nimmadāya,</gatha>
    <gatha type="3">Paramasiriṃ sarusīruhābhirāmaṃ</gatha>
    <gatha type="last">Vadanamanaṅgasuvaṇṇadappaṇābhaṃ; ()</gatha>
    <hangnum nr="14"/>
    <gatha type="1"> Maṇigaṇamaṇḍitakuṇḍalehi tassā</gatha>
    <gatha type="2">Savaṇyugaṃ ghaṭitāvagaṇḍabhāgaṃ,</gatha>
    <gatha type="3">Manasijasākuṇikena khittapāsa-</gatha>
    <gatha type="last">Yugalamivakkhivibhaṅgamānamāsi; ()</gatha>
    <hangnum nr="15"/>
    <gatha type="1"> Suvimalakantipabandhasandanatthaṃ</gatha>
    <gatha type="2">Nayananadīnamubhinnamantarāḷe,</gatha>
    <gatha type="3">Kanakapaṇāḷisamappite’va tāya</gatha>
    <gatha type="last">Varavadanāya rarāja tuṅganāsā; ()</gatha>
    <hangnum nr="16"/>
    <gatha type="1"> Nirupamarūpavilāsamandirasmiṃ</gatha>
    <gatha type="2">Sajavanikāni’va sīhapañjarāni,</gatha>
    <gatha type="3">Ruciravilāsiniyā lasiṃsu pambhā-</gatha>
    <gatha type="last">Valisahitāni sunīlalocanāni; ()</gatha>
    <hangnum nr="17"/>
    <gatha type="1"> Kanakakapālanibhaṃ manobhavassa</gatha>
    <gatha type="2">Vimalakapolayugaṃ siniddhakanniṃ,</gatha>
    <gatha type="3">Navasasimaṇḍalapuṇḍarīkasaṇḍa-</gatha>
    <gatha type="last">Sasirimavarundhimanoharādharāya; (6)</gatha>
    <hangnum nr="18"/>
    <gatha type="1"> Sucaritapāramitālatāya tāya</gatha>
    <gatha type="2">Pariṇatarāgalatāya bhūlatāya,</gatha>
    <gatha type="3">Adharayugaṃ taruṇaṅkuradvayaṃ vā</gatha>
    <gatha type="last">Kimiti vitakkahato’yamāsi loko; ()</gatha>
    <hangnum nr="19"/>
    <gatha type="1"> Kulavadhuyā vadanā’lavāḷagabbhe</gatha>
    <gatha type="2">Navakalikāvaliphullite’vakiñci,</gatha>
    <gatha type="3">Sumadhuravāṇilatāya mandahāsa-</gatha>
    <gatha type="last">Jjutidhavali dasanavali rarāja; ()</gatha>
    <hangnum nr="20"/>
    <gatha type="1"> Kuvalayanīlavilolalocanāya</gatha>
    <gatha type="2">Mukhakamalā’likulānukārinībhu,</gatha>
    <gatha type="3">Nayanamayūkhaguṇeha’pāṅgabhaṅga-</gatha>
    <gatha type="last">Nisitsarehi anaṅgacāparūpā; ()</gatha>
    <hangnum nr="21"/>
    <gatha type="1"> Kalaravamañjugirā tivaṭṭarāji</gatha>
    <gatha type="2">Ghanakucabhaddaghaṭāya kambugīvā,</gatha>
    <gatha type="3">Madhuragabhīravirāva raṅgalekhaṃ</gatha>
    <gatha type="last">Ajini suvaṇṇamutiṅgabherisaṅkhaṃ; ()</gatha>
    <hangnum nr="22"/>
    <gatha type="1"> Abhinavapinapayodharo’padhānaṃ</gatha>
    <gatha type="2">Sukhumataracchavikojavābhirāmaṃ,</gatha>
    <gatha type="3">Urasayanaṃ samalaṅkataṃ viyā’si</gatha>
    <gatha type="last">Nijapatisaṅgamamaṅgalāya tāya; ()</gatha>
    <hangnum nr="23"/>
    <gatha type="1"> Kucakanakā’calasambhavāya nābhi-</gatha>
    <gatha type="2">Kuharataṭābhimukhāya kantinajjā,</gatha>
    <gatha type="3">Chaṭhāravalittayamindiropamāya</gatha>
    <gatha type="last">Avahari tuṅgataraṅgapantikantiṃ; ()</gatha>
    <hangnum nr="24"/>
    <gatha type="1"> Maṇirasanāguṇamantharāya tassā</gatha>
    <gatha type="2">Ghanakucabhārakiso kisodarāya,</gatha>
    <gatha type="3">Harisirivacchasuhajjamajjhabhāgo</gatha>
    <gatha type="last">Madadhanumuṭṭhivilāsamāharittha; ()</gatha>
    <hangnum nr="25"/>
    <gatha type="1"> Sarasijatantupavesanāvakāsa</gatha>
    <gatha type="2">Mavahari pīnapayodharantarāḷaṃ,</gatha>
    <gatha type="3">Nijagaḷabhāsurahāranijjharehi</gatha>
    <gatha type="last">Kanakadarimukhavibbhamaṃ yuvatyā; ()</gatha>
    <hangnum nr="26"/>
    <gatha type="1"> Avikalarūpavilāsasindhuvelā</gatha>
    <gatha type="2">Viralavilagginiyāka visālasoṇi,</gatha>
    <gatha type="3">Parihari rājakumārikāya tāya</gatha>
    <gatha type="last">Kusumasarābhavabhumibhāgasobhaṃ; ()</gatha>
    <hangnum nr="27"/>
    <gatha type="1"> Kulavadhuyā kamalāmalānanāya</gatha>
    <gatha type="2">Kuvalayakomalanilaromarāji,</gatha>
    <gatha type="3">Bhusamabhicumbi gabhiranābhigabbhaṃ;</gatha>
    <gatha type="last">Kamalavivāyatamattabhiṅgarāji ()</gatha>
    <hangnum nr="28"/>
    <gatha type="1"> Rucirataroruyugaṃ suvaṇṇa rambhā-</gatha>
    <gatha type="2">Karikarapīvaramindiropamāya,</gatha>
    <gatha type="3">Bhaji makaraddhajaraṅgamandirasmiṃ</gatha>
    <gatha type="last">Harimayathambhayugassiriṃ ramāya; ()</gatha>
    <hangnum nr="29"/>
    <gatha type="1"> Madarayarūparasadvayaṃ tulāya</gatha>
    <gatha type="2">Suparimitāya catummukhena tulyaṃ,</gatha>
    <gatha type="3">Nijamihajānuyugaṃ pavāḷapāti-</gatha>
    <gatha type="last">Yugalavivāsi avammukhopanītaṃ; ()</gatha>
    <hangnum nr="30"/>
    <gatha type="1"> Visayavitakkatamākulaṃ yuvatyā</gatha>
    <gatha type="2">Madanupasaṅkamaṇe manovimānaṃ,</gatha>
    <gatha type="3">Jitamadamattamayūrakaṇṭhabhūti</gatha>
    <gatha type="last">Jalitapadīpasikhe’va cārujaṅghā; ()</gatha>
    <hangnum nr="31"/>
    <gatha type="1"> Maṇimayanūpurabhāsurehi tassā</gatha>
    <gatha type="2">Caraṇatalehi parājitāni thīnaṃ,</gatha>
    <gatha type="3">Mukhapadumāniva saṅkucanti maññe</gatha>
    <gatha type="last">Bhamarabharamburuhāni kañjanīnaṃ; ()</gatha>
    <hangnum nr="32"/>
    <gatha type="1"> Karacaraṇaṅgulipalla’vaggasālī-</gatha>
    <gatha type="2">Jalalavapantinibhā’tikomalāya,</gatha>
    <gatha type="3">Abhinavatambanakhāvalī babhūva</gatha>
    <gatha type="last">Makaradhajassa kate’va pupphapūjā; ()</gatha>
    <hangnum nr="33"/>
    <gatha type="1"> Saparijano vanitāya tāya saddhiṃ</gatha>
    <gatha type="2">Maṇigaṇamaṇḍitamaṇḍapappadese,</gatha>
    <gatha type="3">Dinakaravaṃsadhajassa rājaputta-</gatha>
    <gatha type="last">Ssupagamanaṃ apalokayaṃ nisīdi; ()</gatha>
    <hangnum nr="34"/>
    <gatha type="1"> Parivutabandhujanehi rājaputto</gatha>
    <gatha type="2">Yathariva devagaṇehi devarājā,</gatha>
    <gatha type="3">Sapadi turaṅgarathaṃ samāhirūḷho</gatha>
    <gatha type="last">Tadabhimukho yasasā jalaṃ payāsi; ()</gatha>
    <hangnum nr="35"/>
    <gatha type="1"> Tahimupagamma ṭhitassa maṇḍapasmiṃ</gatha>
    <gatha type="2">Paridahitu’ttarasāṭakena tassa,</gatha>
    <gatha type="3">Harimaṇimaṇḍanamaṇḍita’ttabhāvo</gatha>
    <gatha type="last">Himapaṭalena himācalo rivāsi; ()</gatha>
    <hangnum nr="36"/>
    <gatha type="1"> Maṇimakuṭena nivatthakāsikena</gatha>
    <gatha type="2">Narapatisunu sumaṇḍito rarāja,</gatha>
    <gatha type="3">Surabhavanena ca khīrasāgarena</gatha>
    <gatha type="last">Kanakasiṇerugirī’va niccalaṭṭho; ()</gatha>
    <hangnum nr="37"/>
    <gatha type="1"> Nabhasi samākulatārakāvalī’va</gatha>
    <gatha type="2">Urasi virājitatārahārapantī,</gatha>
    <gatha type="3">Narapavaro pivi tāya rūpasāraṃ</gatha>
    <gatha type="last">Amatamivā’yatalocana’ñjalīhi; ()</gatha>
    <hangnum nr="38"/>
    <gatha type="1"> Tadahani rājakumārapubbasela-</gatha>
    <gatha type="2">Ppabhavavarānanacandamaṇḍalena,</gatha>
    <gatha type="3">Mukuḷitalocananīlanīrajāya</gatha>
    <gatha type="last">Abhavimanokumudākarappabodho; ()</gatha>
    <hangnum nr="39"/>
    <gatha type="1"> Yuvatayuvānamapekkhataṃ janānaṃ</gatha>
    <gatha type="2">Animisalocananīlakantigaṅgā,</gatha>
    <gatha type="3">Ruciravadhūhi vidhūtacāmarehi</gatha>
    <gatha type="last">Anilavilolataraṅgasālinīva; ()</gatha>
    <hangnum nr="40"/>
    <gatha type="1"> Gaganatalopari tārakākulamhi</gatha>
    <gatha type="2">Yuvayuvatīnavacandacandikeva,</gatha>
    <gatha type="3">Nicitasuvaṇṇakahāpaṇe varejuṃ</gatha>
    <gatha type="last">Athamaṇimaṇḍapavedikātalamhi; ()</gatha>
    <hangnum nr="41"/>
    <gatha type="1"> Sakalakalākusalo’pagammavippā-</gatha>
    <gatha type="2">Cariyagaṇo jayamaṅgalāya tesaṃ,</gatha>
    <gatha type="3">Suparisamāpayi sabbapubbakiccaṃ</gatha>
    <gatha type="last">Sapadi pavassi akhaṇḍalāvujaṭṭhi; ()</gatha>
    <hangnum nr="42"/>
    <gatha type="1"> Karatalatāmarasesu kuṇḍikāya</gatha>
    <gatha type="2">Maṇikhavitāya purohito ubhinnaṃ,</gatha>
    <gatha type="3">Subhamabhisekajalaṃ nipātayaṃ te</gatha>
    <gatha type="last">Punahipayojayi pāṇipīḷaṇasmiṃ; ()</gatha>
    <hangnum nr="43"/>
    <gatha type="1"> Suradhanuvijjulate’va vārivāhaṃ</gatha>
    <gatha type="2">Rathamabhiruyha gahīramandaghosaṃ,</gatha>
    <gatha type="3">Parivutakhattiyabandhavehi tamhā</gatha>
    <gatha type="last">Kapilapurā’bhimukhābhavuṃ ubhota te; ()</gatha>
    <hangnum nr="44"/>
    <gatha type="1"> Atha samalaṅkatavīthimajjhigānaṃ</gatha>
    <gatha type="2">Vivaṭaniketanasīhapañjaraṭṭhā,</gatha>
    <gatha type="3">Animisalocanapaṅkajopahāraṃ</gatha>
    <gatha type="last">Bhūsamakaruṃ kapilaṅganā pasannā; ()</gatha>
    <hangnum nr="45"/>
    <gatha type="1"> Gamanavilāsamudikkhataṃ janānaṃ</gatha>
    <gatha type="2">Rucirasiropahita’ñjalīhi bhattyā,</gatha>
    <gatha type="3">Maṇikalasappitapupphamañjarīhi</gatha>
    <gatha type="last">Racitamivobhayavīthipassamāsi; ()</gatha>
    <hangnum nr="46"/>
    <gatha type="1"> Tikhiṇavilocanabāṇalakkhabhāvaṃ</gatha>
    <gatha type="2">Nirupamarūpini kāminīhi nīte,</gatha>
    <gatha type="3">Patita’nurāgasarehiyeva tāsaṃ</gatha>
    <gatha type="last">Hadayavidāraṇamāsi tapphalaṃ’va; ()</gatha>
    <hangnum nr="47"/>
    <gatha type="1"> Kathamapi kāpilavatthavā ahesuṃ</gatha>
    <gatha type="2">Tadahani niccalalocanuppalehi,</gatha>
    <gatha type="3">Kapilapuraṃ tidasālayāvatiṇṇā</gatha>
    <gatha type="last">Tidasagaṇā’va vipassanāyu’bhinnaṃ; ()</gatha>
    <hangnum nr="48"/>
    <gatha type="1"> Tidivapurā nijavejayantanāma-</gatha>
    <gatha type="2">Surabhavanaṃ’va sujampatī sujātā,</gatha>
    <gatha type="3">Kapilapurā punarāgamiṃsu tamhā</gatha>
    <gatha type="last">Patipatinī nijarājamandiraṃ dve; ()</gatha>
    <hangnum nr="49"/>
    <gatha type="1"> Dharaṇipatisuto pattarajjābhiseko</gatha>
    <gatha type="2">Kapilapuravare tesu tisvālayesu,</gatha>
    <gatha type="3">Aparimitasukhaṃ tāya bimbāya saddhiṃ</gatha>
    <gatha type="last">Suciramanubhavi candabimbānanāya; ()</gatha>
    <hangnum nr="50"/>
    <gatha type="1"> Vikacakamala (nandīmukhi) mañjubhāṇī</gatha>
    <gatha type="2">Tividhavayasi dibbaccharārūpasobhā,</gatha>
    <gatha type="3">Agami khayavayaṃ sā’pi bimbāmahesi</gatha>
    <gatha type="last">Saratha saratha saṅkhāradhammassabhāvaṃ; ()</gatha>
    <paragraph>Iti mbedhānandābhidhānena yatinā viracite sakalakavijana hadayānandadānanidāne jinavaṃsadīpe avidūrenidāne pāṇiggahamaṅakgalussavapavattiparidīpo. Navamo saggo.</paragraph>
    <hangnum nr="1"/>
    <gatha type="1"> Guṇamaṇimaṇimā so devarājā’va rājā</gatha>
    <gatha type="2">Sukhamanubhavamāno vājiyānena yena,</gatha>
    <gatha type="3">Bhamarabharitamālā maṅgaluyyānabhūmi</gatha>
    <gatha type="last">Tadavasari kadāci sālinī (mālinī) hi; ()</gatha>
    <hangnum nr="2"/>
    <gatha type="1"> Upagatasamayo’ti bujjhanatthāya bodhiṃ</gatha>
    <gatha type="2">Sumariya suraputtā bodhisatte vajante,</gatha>
    <gatha type="3">Bhavaviratisamatthaṃ dassayuṃ māpayitvā</gatha>
    <gatha type="last">Jarasakaṭasarūpaṃ jiṇṇarūpaṃka virūpaṃ; ()</gatha>
    <hangnum nr="3"/>
    <gatha type="1"> Kimidamitihapuṭṭho jiṇṇarūpaṃ vipassa</gatha>
    <gatha type="2">Vimatiparavaso so sārathiṃ rūpasāro,</gatha>
    <gatha type="3">Nijahadayanidhāne devatācoditassa</gatha>
    <gatha type="last">Nidahi dhanamivagghaṃ tassadhammopadesaṃ; ()</gatha>
    <hangnum nr="4"/>
    <gatha type="1"> Haritanaḷakalāpaṃ maṅgaluyyānamagge</gatha>
    <gatha type="2">Yathariva’himukhaṭṭhā kuñjari bhañjamānā,</gatha>
    <gatha type="3">Tathariva’bhibhavantī sabbayobbaññadappaṃ</gatha>
    <gatha type="last">Kharatarajaratā sā attapaccakkhabhūtā; ()</gatha>
    <hangnum nr="5"/>
    <gatha type="1"> Mukhakukavalayagabbhā bhaṭṭhakiñjakkhasobhā</gatha>
    <gatha type="2">Bhavi kaṭhinajarārikhaṇḍadantaṭṭhipanti,</gatha>
    <gatha type="3">Kuṭilapalitajātaṃ tañjarāyā’bhiseke</gatha>
    <gatha type="last">Sirasi racitasetacchattasobhaṃ babandha; ()</gatha>
    <hangnum nr="6"/>
    <gatha type="1"> Aviraḷavaliyo tā jiṇṇarūpassa camme</gatha>
    <gatha type="2">Pabhavabalavatejodhātuveguṭṭhitā’suṃ,</gatha>
    <gatha type="3">Taralasalilapiṭṭhe seyyathāpo’dadhissa</gatha>
    <gatha type="2">Taralasalilapiṭṭhe seyyathāpo’dadhissa</gatha>
    <gatha type="last">Palayapavanavegu’ttuṅgakallolamālā ()</gatha>
    <hangnum nr="7"/>
    <gatha type="1"> Ṭhitamupavanapanthe vaṅkagopāṇasi’va</gatha>
    <gatha type="2">Anujukamujubhutaṃ daṇḍamolubbha bhumyā,</gatha>
    <gatha type="3">Nijataruṇavilāsaṃ lakkhamāpādayantaṃ</gatha>
    <gatha type="last">Dhanumiva saguṇaṃ taṃ rūpamaddakkhi dhīro; ()</gatha>
    <hangnum nr="8"/>
    <gatha type="1"> Jiniajagarabhoge jiṇṇanimmokabhāraṃ</gatha>
    <gatha type="2">Tilakavibatacammaṃ tantirojattabhāve,</gatha>
    <gatha type="3">Apagataghanamaṃso phāsukaṭṭhippandho</gatha>
    <gatha type="last">Ajinitiravalepaṃ kuḍḍadāruppabandhaṃ; ()</gatha>
    <hangnum nr="9"/>
    <gatha type="1"> Vigatabalamadādiṃ vissavantaṃ sarīre</gatha>
    <gatha type="2">Navhi vaṇmukhehi guthamuttādya’sūviṃ,</gatha>
    <gatha type="3">Valivisamakapolaṃ kampamānuttamaṅgaṃ</gatha>
    <gatha type="last">Suvisadamatino taṃ passato jiṇṇarūpaṃ; ()</gatha>
    <hangnum nr="10"/>
    <gatha type="1"> Bhuvanamanavasesaṃ tassu’paṭṭhāsi sampa-</gatha>
    <gatha type="2">Jjalitamatha jarāyā’dittagehattayaṃ’va,</gatha>
    <gatha type="3">Ahamapaki anatīto dhammametanti vatvā</gatha>
    <gatha type="last">Bhavanavanamagañchi jātiyu’kkaṇṭhitatto; ()</gatha>
    <hangnum nr="11"/>
    <gatha type="1"> Punarupavanamaggaṃ ogahantassa rañño</gatha>
    <gatha type="2">Sukhamanubhavanatthaṃ devatāmāpayitvā,</gatha>
    <gatha type="3">Parapariharanīyaṃ ghorarogāvatiṇṇaṃ</gatha>
    <gatha type="last">Aparamapi virūpaṃ dassayuṃ vyādhirūpaṃ; ()</gatha>
    <hangnum nr="12"/>
    <gatha type="1"> Visadamati vimatyā sakyavaṃsekaketu</gatha>
    <gatha type="2">Kimimivapalipannaṃ vaccapassāvapaṅke,</gatha>
    <gatha type="3">Pabhavabalavadukkhaṃ taṃ parādhīnavuttiṃ</gatha>
    <gatha type="last">Kimidamiti padisvā pājitāraṃ apucchi; ()</gatha>
    <hangnum nr="13"/>
    <gatha type="1"> Varamati varadhammaṃ tena sūtena vuttaṃ</gatha>
    <gatha type="2">Amatamiva pibanto sotadhātvañjalīhi,</gatha>
    <gatha type="3">Agamapi anatito byādhidhammanti tamhā</gatha>
    <gatha type="last">Nijabhavanavanaṃ sopā’ga saṃviggarūpo; ()</gatha>
    <hangnum nr="14"/>
    <gatha type="1"> Tadupavanavimānaṃ vājiyānena nāthe</gatha>
    <gatha type="2">Vajati sati kadāci māpayuṃ devatāyo,</gatha>
    <gatha type="3">Suṇakhakulalagijjhādīhīvā khajjamānaṃ</gatha>
    <gatha type="last">Narakuṇapasarīraṃ uddhumātaṃ paṭhamhi; ()</gatha>
    <hangnum nr="15"/>
    <gatha type="1"> Pabhavakimikulānaṃ cālayaṃ nīlavaṇṇaṃ</gatha>
    <gatha type="2">Vaṇavivaramukhehi lohitaṃ paggharantaṃ,</gatha>
    <gatha type="3">Sakuṇagaṇvitacchiṃ makkhikāmakkhitaṅgaṃ</gatha>
    <gatha type="last">Sumati matasarīraṃ addasā sārahīnaṃ; ()</gatha>
    <hangnum nr="16"/>
    <gatha type="1"> Abhigami gamayanto bhāratiṃ sārathissa</gatha>
    <gatha type="2">Nijasavaṇayugasmiṃ hematāḍaṅkasobhaṃ,</gatha>
    <gatha type="3">Ahampi maraṇaṃ bho nātivattoti vatvā</gatha>
    <gatha type="last">Vanamiva migarājā sakyarājā vimānaṃ; ()</gatha>
    <hangnum nr="17"/>
    <gatha type="1"> Punapi sapariso so yānamāruyha bhadraṃ</gatha>
    <gatha type="2">Katipayadivasānaṃ accayenā’dhirājā,</gatha>
    <gatha type="3">Kapilapuravaramhā’naṅgaraṅgālayābhaṃ</gatha>
    <gatha type="last">Tadupavanamagañchi pañcabāṇābhirūpo; ()</gatha>
    <hangnum nr="18"/>
    <gatha type="1"> Guṇamaṇi maṇivaṇṇaṃ pattamādāya patthe</gatha>
    <gatha type="2">Panasasarasarāgaṃ vīvaraṃpārupitvā,</gatha>
    <gatha type="3">Ṭhitamavikalacakkhuṃ nimmitaṃ devatāhi</gatha>
    <gatha type="last">Sumati samaṇarūpaṃ buddharūpaṃ’va passi; ()</gatha>
    <hangnum nr="19"/>
    <gatha type="1"> Tadahani vibudhā’dhiṭṭhānato bhāvanīyo</gatha>
    <gatha type="2">Yatipatiriva sūto atthadhammānusāsi,</gatha>
    <gatha type="3">Samaṇaguṇamanekādīnavaṃ pañcakāme</gatha>
    <gatha type="last">Tamavadi gamanasmiṃ ānisaṃsañca gehā; ()</gatha>
    <hangnum nr="20"/>
    <gatha type="1"> Kuhanalapanamicchājīvamohāya kucchi-</gatha>
    <gatha type="2">Paraharaṇasamatthaṃ mattikāpattamassa,</gatha>
    <gatha type="3">Kara kamakalagataṃ so pāramīcoditatto</gatha>
    <gatha type="last">Visadamati padisvā sampasādaṃ janesi; ()</gatha>
    <hangnum nr="21"/>
    <gatha type="1"> Vikasitakalikālaṅkāramuddālasāla-</gatha>
    <gatha type="2">Miva samaṇavilāsaṃ cīvarobhāsamagge,</gatha>
    <gatha type="3">Nayanamadhukarānaṃ bhāramādhāya dhīro</gatha>
    <gatha type="last">Nijamanasi janesi cīvare sampasādaṃ; ()</gatha>
    <hangnum nr="22"/>
    <gatha type="1"> Khaṇikamaraṇadukkhāvaṭṭamābādharāsi-</gatha>
    <gatha type="2">Makaranikarabhimaṃ taṃ jarāvīcivegaṃ,</gatha>
    <gatha type="3">Bhavajaladhimagādhaṃ jātivelāvadhiṃ so</gatha>
    <gatha type="last">Ayamiva paṭipannā nittareyyuntya’vedi; ()</gatha>
    <hangnum nr="23"/>
    <gatha type="1"> Samaṇavadanapīnaccandabimbodayena</gatha>
    <gatha type="2">Vikasitamanakundo nandanuyyānasobhaṃ,</gatha>
    <gatha type="3">Upavanamabhīgantuṃ sandanaṃ cāraye’ti</gatha>
    <gatha type="last">Tadahani manujindo sandanācārimāha; ()</gatha>
    <hangnum nr="24"/>
    <gatha type="1"> Valayitanaḷatāḷītālahintālapantiṃ</gatha>
    <gatha type="2">Malayajatarujāyāsītalaṃ nimmalāpaṃ,</gatha>
    <gatha type="3">Upavanamavatiṇṇo nandanaṃ vāsavo’va</gatha>
    <gatha type="last">Akari divasabhāgaṃ sādhukīḷaṃ sarājā; ()</gatha>
    <hangnum nr="25"/>
    <gatha type="1"> Dasasatakiraṇasmiṃ yassa kittippabandha-</gatha>
    <gatha type="2">Saradajaladarājichāditasmiṃ nabhasmiṃ,</gatha>
    <gatha type="3">Uparisirasi setacchattasobhaṃ bhajante</gatha>
    <gatha type="last">Tadiyacaraṇalakkhyā’laṅkari vāpitīraṃ; ()</gatha>
    <hangnum nr="26"/>
    <gatha type="1"> Sarasijavadanehi haṃsapīnatthanehi</gatha>
    <gatha type="2">Kuvalayanayanehī nīlikākuntalehi,</gatha>
    <gatha type="3">Madhumadamuditālīnūpurebhā’varodha-</gatha>
    <gatha type="last">Janamiva ramaṇīyaṃ otari so taḷākaṃ; () (Silesabandhanaṃ)</gatha>
    <hangnum nr="27"/>
    <gatha type="1"> Varayuvatijanānaṃ kumbhagambhīranābhi-</gatha>
    <gatha type="2">Vivaragahitavāri vāpi sā rittarūpā,</gatha>
    <gatha type="3">Ghanathanajaghanānaṃ saṅgamene’tarāsaṃ</gatha>
    <gatha type="last">Punarabhavi kapapuṇṇā pītivipphārinīva; ()</gatha>
    <hangnum nr="28"/>
    <gatha type="1"> Abhinavaramaṇinaṃ jātulajjāturānaṃ</gatha>
    <gatha type="2">Vimukhanayanamīne mīnaketupamena,</gatha>
    <gatha type="3">Upavadhitumīvagge khittajālabbilāsaṃ</gatha>
    <gatha type="last">Khaṇamavahari raññā viddhahatthambudhārā; ()</gatha>
    <hangnum nr="29"/>
    <gatha type="1"> Navajalakaṇikālaṅkāravattāravindā</gatha>
    <gatha type="2">Ghanakucakalahaṃsā kesasevālanīlā,</gatha>
    <gatha type="3">Patimathitataraṅakgākiṇṇasussoṇivelā</gatha>
    <gatha type="last">Sarasi sarasi’vā’si tatra kīḷāture’kā; ()</gatha>
    <hangnum nr="30"/>
    <gatha type="1"> Sasirūciramukhīnaṃ khomavatthantarīye</gatha>
    <gatha type="2">Sanikamapanayante vicīhatthehi raññā,</gatha>
    <gatha type="3">Racitanayanakantī byanta gambhīranābhī-</gatha>
    <gatha type="last">Sarasijapariyantā nāḷapantīri’vā’si; ()</gatha>
    <hangnum nr="29"/>
    <gatha type="1"> Navajalakaṇikālaṅkāravattāravindā</gatha>
    <gatha type="2">Ghanakucakalahaṃsā kesasevālanīlā,</gatha>
    <gatha type="3">Patimathitataraṅgākiṇṇasussoṇivelā</gatha>
    <gatha type="last">Sarasi sarasi’vā’si tatra kīḷāture’kā; ()</gatha>
    <hangnum nr="30"/>
    <gatha type="1"> Sasiruciramukhīnaṃ khomavatthantarīye</gatha>
    <gatha type="2">Sanikamapanayante vivibhaṇthehi raññā,</gatha>
    <gatha type="3">Racitanayanakantī byanta gamhīranāhī</gatha>
    <gatha type="last">Sarasijapariyantā nāḷapantiri’vā’si; ()</gatha>
    <hangnum nr="31"/>
    <gatha type="1"> Punarapi kucakumbhañcandahārenivā’pe</gatha>
    <gatha type="2">Nijagaḷaparimāṇe sannimuggaṅganānaṃ,</gatha>
    <gatha type="3">Malinakamalinī sā locanehā’nanehi</gatha>
    <gatha type="last">Abhavi bhamarabhāra’mbhojasaṇḍā’kule’ca; ()</gatha>
    <hangnum nr="32"/>
    <gatha type="1"> Madhumadamadhupehi gīyamānehi vici-</gatha>
    <gatha type="2">Bhujasatapahaṭāhi soṇibherīhi thinaṃ,</gatha>
    <gatha type="3">Lalitakamalasīse naccamānindirāya</gatha>
    <gatha type="last">Ajini jalajinī sā dibbasaṅakgītasālaṃ; ()</gatha>
    <hangnum nr="33"/>
    <gatha type="1"> Tuhinakaramukhīnaṃ tantaḷāka’ntalikkhe</gatha>
    <gatha type="2">Sulalitabhujavallī vijjulekhābhirāmā,</gatha>
    <gatha type="3">Kuvalayavanarāji nīlajīmutarāji</gatha>
    <gatha type="last">Patinayanamayūre kīḷayantī rarāja; ()</gatha>
    <hangnum nr="34"/>
    <gatha type="1"> Phuṭakuvalayahatthaṃ rājabhaṃsehi khittaṃ</gatha>
    <gatha type="2">Vividhamadhupabhuttaṃ dhammavelātivattaṃ,</gatha>
    <gatha type="3">Yathariva gaṇikaṃ taṃ kañjaniṃ so janindo</gatha>
    <gatha type="last">Tadahani paribhutvā’mandamānanvdamāpa; () (Silesabandhanaṃ)</gatha>
    <hangnum nr="35"/>
    <gatha type="1"> Caraṇa’nuvajamānabbīcisaṅkhobhatīraṃ</gatha>
    <gatha type="2">Jahati sati taḷākaṃ sāvarodhe narinde,</gatha>
    <gatha type="3">Sarasivirahinīsaṃruddhanissāsarūpo</gatha>
    <gatha type="last">Mudusurabhisamīro mandamandaṃ pavāyi; ()</gatha>
    <hangnum nr="36"/>
    <gatha type="1"> Paribhavi ravibimbaṃ taṅkhaṇatthācalaṭṭhaṃ</gatha>
    <gatha type="2">Tahimupalatalaṭṭho bhānuvaṃsekabhānu,</gatha>
    <gatha type="3">Atha sarasivadhūnaṃ kiñcisaṅkovitāni</gatha>
    <gatha type="last">Sarasijavadanāti sokadīnānivā’suṃ; ()</gatha>
    <hangnum nr="37"/>
    <gatha type="1"> Asitanabhasi sañjhāmeghamālāvilāsaṃ</gatha>
    <gatha type="2">Abhibhaviya nisinne tatra sakyādhināthe,</gatha>
    <gatha type="3">Tuvaṭamupagatā taṃ kappakā’nekavatthā-</gatha>
    <gatha type="last">Bharaṇavikatihatthā bhūpatiṃ bhūsaṇatthaṃ; ()</gatha>
    <hangnum nr="38"/>
    <gatha type="1"> Ravikularavino kho dhammatejābhibhūto</gatha>
    <gatha type="2">Surapati suraputtaṃ vissakammābhidhānaṃ,</gatha>
    <gatha type="3">Sapadi pahiṇi sammā dibbavatthādinā bho</gatha>
    <gatha type="last">Tibhuvanasaraṇaṃ taṃ bhūsayassū’ti vatvā; ()</gatha>
    <hangnum nr="39"/>
    <gatha type="1"> Gahitamanujaveso so’pasaṅkamma sīse</gatha>
    <gatha type="2">Sukhumapaṭasatehī veṭhanañcā’pi datvā,</gatha>
    <gatha type="3">Maṇikanakamayehi bhūsayi bhūsaṇehi</gatha>
    <gatha type="last">Tadahani bhavi sakko devarājā’va rājā; ()</gatha>
    <hangnum nr="40"/>
    <gatha type="1"> Timirahamarabhāra’kkantapācīnapassaṃ</gatha>
    <gatha type="2">Mukulitasatasañjhāmeghapattāvalīnaṃ,</gatha>
    <gatha type="3">Gaganatalataḷākādhāramandāranāḷaṃ</gatha>
    <gatha type="last">Kamalamakulasobhaṃ bhānubimbaṃ babandha; ()</gatha>
    <hangnum nr="41"/>
    <gatha type="1"> Pahiṇi pitunarindo sāsanaṃ tāva tassa</gatha>
    <gatha type="2">Nijatanujakumāru’ppattimārocayitvā,</gatha>
    <gatha type="3">Pamuditabhadayo so lekhaṇālokanena</gatha>
    <gatha type="last">Avaditi mama jātaṃ bandhanaṃ rāhujāto; ()</gatha>
    <hangnum nr="42"/>
    <gatha type="1"> Tadahanipituraññā vuttavākyānurūpaṃ</gatha>
    <gatha type="2">Tahimakhilapadatthaṃ saddasatthakkamena,</gatha>
    <gatha type="3">Karahacī manujindo ayyako saṅgahetvā</gatha>
    <gatha type="last">Avaditi mamatattā rāhulonāmahotaṃ; ()</gatha>
    <hangnum nr="43"/>
    <gatha type="1"> Vanasuravanitānaṃ locanindīvarehi</gatha>
    <gatha type="2">Mahitasirisariro bhadramāruyha yānaṃ,</gatha>
    <gatha type="3">Sabhavanamabhigantuṃ osari nāgarānaṃ</gatha>
    <gatha type="last">Suvimalanayanālītoraṇākiṇṇavīthiṃ; ()</gatha>
    <hangnum nr="44"/>
    <gatha type="1"> Vivaṭamaṇikavāṭo’pantikaṭṭhā vimāne</gatha>
    <gatha type="2">Jitasuravanitā’si yā pitucchāya dhītā,</gatha>
    <gatha type="3">Nayanakarapuṭehi rūpasāraṃ nipīya</gatha>
    <gatha type="last">Samitaratipipāsā sā kisāgotamī thī; ()</gatha>
    <hangnum nr="45"/>
    <gatha type="1"> Jitamanasijarūpaṃ īdisaṃ yesamatthi</gatha>
    <gatha type="2">Tanujaratanamaddhā nibbutā sā’pi mātā,</gatha>
    <gatha type="3">Pitujagatipatī so nibbuto sītibhūto</gatha>
    <gatha type="last">Nijapiyabhariyā’pi nibbutā’tye’vamāha; ()</gatha>
    <hangnum nr="46"/>
    <gatha type="1"> Hadayagatakilese nibbute vūpasante</gatha>
    <gatha type="2">Yatipatiriva diṭṭho nibbuto so’hamasmi,</gatha>
    <gatha type="3">Iti varamati sutvā tāya gāthaṃ sugītaṃ</gatha>
    <gatha type="last">Vividhanayavibhattaṃ tappadatthaṃ avedi; ()</gatha>
    <hangnum nr="47"/>
    <gatha type="1"> Ahamitipadamassā nibbutiṃ sāvito’smi</gatha>
    <gatha type="2">Sumariya garubhatyā tāya lakkhagghamaggaṃ,</gatha>
    <gatha type="3">Dhavalakiraṇabhāraṃ bhāsuraṃ hārihāraṃ</gatha>
    <gatha type="last">Pahiṇiya bhavanaṃ so pāvisi sāvarodho; ()</gatha>
    <hangnum nr="48"/>
    <gatha type="1"> Mayamiva varabodhiṃ bujjhamānassa jātu</gatha>
    <gatha type="2">Manasi vupasame’ti tuyhamekādasaggi,</gatha>
    <gatha type="3">Upagamumupasantiṃ vyākarontī’va tāva</gatha>
    <gatha type="last">Aparadisi vinaddhā’nekasañjhāghanālī; ()</gatha>
    <hangnum nr="49"/>
    <gatha type="1"> Atuladhavajachattaṃ dhotamuttāvalīhi</gatha>
    <gatha type="2">Valayitamiva rañño tassa sihāsanasmiṃ,</gatha>
    <gatha type="3">Udayasikharisīse tāvatārāvalīhi</gatha>
    <gatha type="last">Parivutamatisobhaṃ candabimbaṃ bahāsa; ()</gatha>
    <hangnum nr="50"/>
    <gatha type="1"> Ghanataratimirehā’vattharattehi loke</gatha>
    <gatha type="2">Masimalinavilāsaṃ taṅkhaṇe dassayanti,</gatha>
    <gatha type="3">Rajanikarakarehi vipphurattehi phītā</gatha>
    <gatha type="last">Katanavaparikamme’vā’si sā rājadhāni; ()</gatha>
    <hangnum nr="51"/>
    <gatha type="1"> Himakarakarabhārakkattarattandhakāra-</gatha>
    <gatha type="2">Galitatimiralekhākāramāvī karonti,</gatha>
    <gatha type="3">Phuṭakumuda vanesu cāsikundāṭavīsu</gatha>
    <gatha type="last">Sumadhura madhumattā bhiṅgamālā pamattā; ()</gatha>
    <hangnum nr="52"/>
    <gatha type="1"> Jitasurapativeso dhammacintāparo so</gatha>
    <gatha type="2">Jalita maṇipadīpālokabhinnandhakāre,</gatha>
    <gatha type="3">Nijasiribhavanasmiṃ hemasīhāsanasmiṃ</gatha>
    <gatha type="last">Nacira mabhinisajjī pañcakāme viratto; ()</gatha>
    <hangnum nr="53"/>
    <gatha type="1"> Sapadi turiyahatthā nīlajimutakesā</gatha>
    <gatha type="2">Kuvalayadalanettā candalekhālalāṭā,</gatha>
    <gatha type="3">Vikacakamalavattā mekhalābhārasoṇī</gatha>
    <gatha type="last">Kucaharaviraḷaṅgī cāruvāmorujaṅghā; ()</gatha>
    <hangnum nr="54"/>
    <gatha type="1"> Kumudamudakapolā kuṇḍalolambakaṇṇā</gatha>
    <gatha type="2">Avivaradasanālimālatīdāmalilā,</gatha>
    <gatha type="3">Kanakaratanamālābhāragīvā, bhirāmā,</gatha>
    <gatha type="last">Abhinavavanitāyo naccagītesu chekā; ()</gatha>
    <hangnum nr="55"/>
    <gatha type="1"> Rahadamivapasannaṃ niccalāsinaminaṃ</gatha>
    <gatha type="2">Sumatimupanisinnaṃ saṃvutadvārupetaṃ,</gatha>
    <gatha type="3">Tamabhiratinirāsaṃ buddhabhāvābhilāsaṃ</gatha>
    <gatha type="last">Abhiramayitukāmā otaruṃ raṅgabhūmiṃ; ()</gatha>
    <hangnum nr="56"/>
    <gatha type="1"> Maṇimayavasumatyā pādasaṅghaṭṭanena</gatha>
    <gatha type="2">Kanakavakalayaghosaṃ kāci nicchārayantī,</gatha>
    <gatha type="3">Calakisalayalīlā aṅguli cālayanti</gatha>
    <gatha type="last">Anulayamabhinaccuṃ hemavallīvilāsā; ()</gatha>
    <hangnum nr="57"/>
    <gatha type="1"> Narapatimukhabimbaṃka lakkhamāpādayantī</gatha>
    <gatha type="2">Nayanakharasarānaṃ raṅgasaṅgāmabhūmyā,</gatha>
    <gatha type="3">Jitakalaravavāṇī kāci rāmā bhirāmā</gatha>
    <gatha type="last">Savaṇasubhagagītaṃ gāyamānā vibhāsuṃ; ()</gatha>
    <hangnum nr="58"/>
    <gatha type="1"> Jitasuralalanāyokāvi pañcaṅgikāni</gatha>
    <gatha type="2">Tadahani turiyāni vādayuṃ lolapāṅgā,</gatha>
    <gatha type="3">Savaṇamadhuravīṇā bherinādehi tāsaṃ</gatha>
    <gatha type="last">Gaganatala mivā,si pāvuse raṅgabhūmi; ()</gatha>
    <hangnum nr="59"/>
    <gatha type="1"> Varamati ramaṇīnaṃ taṃ mahābhūtarūpa-</gatha>
    <gatha type="2">Ppabhavamivavikāraṃ naccamaddakkhi tāsaṃ,</gatha>
    <gatha type="3">Visamabhavakuṭīre rājarogāturānaṃ</gatha>
    <gatha type="last">Asunituriyarāvaṃ gītamaṭṭassaraṃ,va; ()</gatha>
    <hangnum nr="60"/>
    <gatha type="1"> Bhusamanahirato so naccagītesu tāsaṃ</gatha>
    <gatha type="2">Sirisayanavarasmiṃ sīhaseyyaṃ akāsi,</gatha>
    <gatha type="3">Itigahitavihesā laddhaniddāvakāsā</gatha>
    <gatha type="last">Sapadi madanapāsā tā nipajjiṃsunārī; ()</gatha>
    <hangnum nr="61"/>
    <gatha type="1"> Sahakumudiniyā so suttamattappabuddho</gatha>
    <gatha type="2">Nijasirisayanasmiṃ sannisinno rajanyā,</gatha>
    <gatha type="3">Gahitaturiyabhaṇḍe tatthatattho, ttharitvā</gatha>
    <gatha type="last">Yuvatijanamapassi daḷhaniddābhibhūtaṃ; ()</gatha>
    <hangnum nr="62"/>
    <gatha type="1"> Anilacalakapo lā kāci lālaṃ gilante</gatha>
    <gatha type="2">Galitabahaḷakhe ḷā kāci khādanti dante,</gatha>
    <gatha type="3">Bhagamapagataco ḷā kāci saṃdassaya nne</gatha>
    <gatha type="last">Khalitavacanamā lā kāci yaṃyaṃ lapante; ()</gatha>
    <hangnum nr="63"/>
    <gatha type="1"> Khipitamapi karontī kāci kāsantikāci</gatha>
    <gatha type="2">Iti pacuravikāraṃ nissirikaṃ asāraṃ,</gatha>
    <gatha type="3">Bhavanamanavasesaṃ tassu, paṭṭhāsi daḷhaṃ</gatha>
    <gatha type="last">Narakuṇapavikiṇṇaṃ āmakāḷāhaṇaṃva; ()</gatha>
    <hangnum nr="64"/>
    <gatha type="1"> Tadahani tibhavaṃ cā,dittagehattayaṃ,va</gatha>
    <gatha type="2">Sumariya vatabho, passaṭṭhamopaddutaṃ bho,</gatha>
    <gatha type="3">Iti paramamudānaṃ kavattayaṃ tabbimutyā</gatha>
    <gatha type="last">Manasi purisasūro sūrabhāvaṃ janesi; ()</gatha>
    <hangnum nr="65"/>
    <gatha type="1"> Suratacaturarāmārakkhasivāsabhūte</gatha>
    <gatha type="2">Siribhavanavanasmiṃ mohayantamhi bāle,</gatha>
    <gatha type="3">Alamiti mama vāso handa nikkhamma tamhā</gatha>
    <gatha type="last">Tibhavabhayavimuttiṃ esayissāmahaṃ,ti; ()</gatha>
    <hangnum nr="66"/>
    <gatha type="1"> Upakamiya vimānadvāramummārupante</gatha>
    <gatha type="2">Sayanupari nipannaṃ channamuṭṭhāpayitvā,</gatha>
    <gatha type="3">Tamavadi abhigantuṃ kappayitvaṃ, nayeti</gatha>
    <gatha type="last">Pabalajavabalaggaṃ vājirājaṃ sarājā, ()</gatha>
    <hangnum nr="67"/>
    <gatha type="1"> Gatasati hayasāḷaṃ taṅkhaṇe channamacce</gatha>
    <gatha type="2">Sakapatigamanatthaṃ esamaṃ kappanattho,</gatha>
    <gatha type="3">Agamiti sahajāto katthako vājirājā</gatha>
    <gatha type="last">Akari vipulahesārāvamānandabhāro; ()</gatha>
    <hangnum nr="68"/>
    <gatha type="1"> Pavisiya sirigabbhaṃ teladīpujjalantaṃ</gatha>
    <gatha type="2">Ratanakhacitamañce gandhapupphābhikiṇṇe,</gatha>
    <gatha type="3">Dharaṇipatinipannaṃ hemabimbopamānaṃ</gatha>
    <gatha type="last">Nijatanujakumāraṃ passibimbāyasaddhiṃ; ()</gatha>
    <hangnum nr="69"/>
    <gatha type="1"> Yadi ahamapanetvā deviyā hatthapāsaṃ</gatha>
    <gatha type="2">Mama tanujakumāraṃ aṅkamāropayāmi,</gatha>
    <gatha type="3">Vadanajitasarojā rājinī vuṭṭhahitvā</gatha>
    <gatha type="last">Vanamahīgamanaṃ me vāraye dunnivāraṃ; ()</gatha>
    <hangnum nr="70"/>
    <gatha type="1"> Tanujamukhasarojaṃ buddhabhūto samāno</gatha>
    <gatha type="2">Nayanamadhukarānaṃ jātu kāhāmibhāraṃ,</gatha>
    <gatha type="3">Sumariya caraṇaṃ so uddharanto,va meruṃ</gatha>
    <gatha type="last">Avatari bhavanamhā ukkhipitvā pavīro; ()</gatha>
    <hangnum nr="71"/>
    <gatha type="1"> Kuvalayadalanettañcandamamhojavattaṃ</gatha>
    <gatha type="2">Madanaratharathaṅgākārasussoṇibhāraṃ,</gatha>
    <gatha type="3">Kathamavatari bimbānāmadeviṃ pahāya</gatha>
    <gatha type="last">Narapati bhavanamhā hemabimbābhirāmaṃ; ()</gatha>
    <hangnum nr="72"/>
    <gatha type="1"> Marakatapaṭimābhaṃ sambhavaṃ sakyavaṃse</gatha>
    <gatha type="2">Samupacitasupuññaṃ lakkhaṇākiṇṇagattaṃ,</gatha>
    <gatha type="3">Pajahiya sukumāraṃ rāhulākhyaṃ kumāraṃ</gatha>
    <gatha type="last">Kathamavatari pādamandamukkhippa dhīro; ()</gatha>
    <hangnum nr="73"/>
    <gatha type="1"> Ripugajamigarājaṃ jambudīpaggarājaṃ</gatha>
    <gatha type="2">Tadahani piturājaṃ puttasokaṇṇavamhi,</gatha>
    <gatha type="3">Kathamamitadayo so niddayo pakkhipitvā</gatha>
    <gatha type="last">Avatari bhavanamhāka uddharitvāna pāde; ()</gatha>
    <hangnum nr="74"/>
    <gatha type="1"> Sakalapathavicakkaṃ cakkavāḷāvadhiṃ so</gatha>
    <gatha type="2">Abhivijiya asattho sattame vāsaramhi,</gatha>
    <gatha type="3">Narahari katapuñño cakkavatti ahutvā</gatha>
    <gatha type="last">Kathamavatari tamhā ukkhipitvāna pāde; ()</gatha>
    <hangnum nr="75"/>
    <gatha type="1"> Avatariya vimānā ajja maṃ tārayatvaṃ</gatha>
    <gatha type="2">Tvamapitibhavato)haṃ uttareyya’nti vatvā,</gatha>
    <gatha type="3">Tamabhiruhi janindo vājirājinda’maṭṭhā-</gatha>
    <gatha type="last">Rasaratanapamāṇaṃ dhotasaṅakkhāvadātaṃ; ()</gatha>
    <hangnum nr="76"/>
    <gatha type="1"> Pavanaturitavego kanthako vājirājā</gatha>
    <gatha type="2">Yadahani padasaddaṃ cā’pi hesaṃ kareyya,</gatha>
    <gatha type="3">Nanu sakalapuraṃ so yāti ajjhottharitvā</gatha>
    <gatha type="last">Tadahani katasaddaṃ vārayuṃ devatāyo; ()</gatha>
    <hangnum nr="77"/>
    <gatha type="1"> Karakamalatalesu devatānimmitesu</gatha>
    <gatha type="2">Panihitapadavāraṃ assa māruyha dhīro,</gatha>
    <gatha type="3">Lahumupagami channaṃ vāladhiṃ gāhayitvā</gatha>
    <gatha type="last">Thirapihitakavāṭadvārapākārupantaṃ; ()</gatha>
    <hangnum nr="78"/>
    <gatha type="1"> Yadi pihitakavāṭugghāṭanaṃ nā’bhavissā</gatha>
    <gatha type="2">Hayavaramapi channāmaccamādāya sohaṃ,</gatha>
    <gatha type="3">Asari purisasiho uppateyyanti aṭṭhā-</gatha>
    <gatha type="last">Rasaratatapamāṇu’ttuṅgapākāracakkaṃ; ()</gatha>
    <hangnum nr="79"/>
    <gatha type="1"> Tathariva hayarājā channanāmo ca mantī</gatha>
    <gatha type="2">Vīriyabalasamaṅgī cīntayuṃ tāvadeva,</gatha>
    <gatha type="3">Vivari tadadhivatthā devatā coditattā</gatha>
    <gatha type="last">Purisadasasatenu’gghāṭiyaṃ dvārabāhaṃ; ()</gatha>
    <hangnum nr="80"/>
    <gatha type="1"> Mama visayamasesaṃ esasiddhatthanāmo</gatha>
    <gatha type="2">Abhibhaviya subodhiṃ jātu bujjhissatīti,</gatha>
    <gatha type="3">Atha sumariya māro pāpimā’tīvakuddho</gatha>
    <gatha type="last">Paṭipathamupagañchi nikkhamitvā vimānā; ()</gatha>
    <hangnum nr="81"/>
    <gatha type="1"> Turitamahivajante māraverimhi māro</gatha>
    <gatha type="2">Asitanabhasi ṭhatvā itthamārocayittha,</gatha>
    <gatha type="3">Varapurisa ito kho sattame vāsaramhi</gatha>
    <gatha type="last">Tvamahivijiya lokaṃ hessase cakkavattī; ()</gatha>
    <hangnum nr="82"/>
    <gatha type="1"> Sukhamanubhavamāno cakkavattī bhavitvā</gatha>
    <gatha type="2">Gharamadhivasa cakkaṃ vattayaṃ yāvajīvaṃ,</gatha>
    <gatha type="3">Amitamati tuvaṃ mā nikkhamassū’ti māro</gatha>
    <gatha type="last">Abhigamananisedhaṃ kātumiccānusāsi; ()</gatha>
    <hangnum nr="83"/>
    <gatha type="1"> Namuvilapitavācaṃ sotadhātvañjalīhi</gatha>
    <gatha type="2">Savisamiva pibanto taṃ tuvaṃ ko’si pucchi,</gatha>
    <gatha type="3">Pavanapathaṭhito’haṃ issaro devatānaṃ</gatha>
    <gatha type="last">Naravara vasavattī pāpimā’tye’va māha; ()</gatha>
    <hangnum nr="84"/>
    <gatha type="1"> Suranarasaraṇo so nibbhayo dibbacadda-</gatha>
    <gatha type="2">Ratanajananamaddhā mārajānāmaha’nti,</gatha>
    <gatha type="3">Paṭivacanamadāsi mādiso duppasayho</gatha>
    <gatha type="last">Bhavati dasasahassehā’pi tumhādisehi; ()</gatha>
    <hangnum nr="85"/>
    <gatha type="1"> Yadi manasi siyā te kāmadosabbihiṃsā-</gatha>
    <gatha type="2">Pabhutiparivitakko tāvajānāma’hanti,</gatha>
    <gatha type="3">Paṭighaparavaso so kiñciotārapekho</gatha>
    <gatha type="last">Anupadamanubandhi tassa chāyāyatheva; ()</gatha>
    <hangnum nr="86"/>
    <gatha type="1"> Punarabhivajatovā’sāḷhiyā puṇṇamāya</gatha>
    <gatha type="2">Kapilapuravibhūtiṃ daṭṭhukāmamhi jāte,</gatha>
    <gatha type="3">Vasumati parivattī dassayi assarañño</gatha>
    <gatha type="last">Puravarabhimukhaṭṭho cetiyaṭṭhānabhumiṃ; ()</gatha>
    <hangnum nr="87"/>
    <gatha type="1"> Sapadi dasasahassicakkavāḷesu devā</gatha>
    <gatha type="2">Tibhuvanasaraṇassā’rakkhaṇe vyāvaṭāsuṃ,</gatha>
    <gatha type="3">Maṇikanakamayehi daṇḍadīpādikehi</gatha>
    <gatha type="last">Animisatanaye’ke maggamālokayiṃsu; ()</gatha>
    <hangnum nr="88"/>
    <gatha type="1"> Surabhikusumadāmolambamānabbitāna-</gatha>
    <gatha type="2">Kanakakalasasetacchattaketuddhajehi,</gatha>
    <gatha type="3">Tadahigamanamaggaṃ devatā’laṅkariṃsu</gatha>
    <gatha type="last">Bhuvanakuharamāsi pupphapūjābhirāmaṃ; ()</gatha>
    <hangnum nr="89"/>
    <gatha type="1"> Gaganamasanighosacchantamevaṭṭhasaṭṭhi-</gatha>
    <gatha type="2">Turiyasatasahassāravavipphāramāsi,</gatha>
    <gatha type="3">Mahitasurabhipupphākiṇṇamaggāvatiṇṇo</gatha>
    <gatha type="last">Aturitamabhigantvā yojanantiṃsamattaṃ; ()</gatha>
    <hangnum nr="90"/>
    <gatha type="1"> Vimalasalilapuṇṇaṃ pheṇamālābhikiṇṇaṃ</gatha>
    <gatha type="2">Vikacakamalarājiṃ tuṅgakallolarājiṃ,</gatha>
    <gatha type="3">Sasiratarasamīraṃ vāḷukākiṇṇatiraṃ</gatha>
    <gatha type="last">Samupagami anomānāmagaṅgaṃ savīro; ()</gatha>
    <hangnum nr="91"/>
    <gatha type="1"> Asitamaṇitalābhā channa kā nāmikā’yaṃ</gatha>
    <gatha type="2">Iti varamati pucchi so anomānadīti,</gatha>
    <gatha type="3">Tamavadi yadi tīre ettha’haṃ pabbajeyyaṃ</gatha>
    <gatha type="last">Ativiya saphakhalā me sā anomāsiyā’ti; ()</gatha>
    <hangnum nr="92"/>
    <gatha type="1"> Ravikulatilako so paṇhiyā vājirājaṃ</gatha>
    <gatha type="2">Sajavamadadi saññaṃ tāya aṭṭhosabhāya,</gatha>
    <gatha type="3">Suvimalasalilāyā’nomagaṅgāya tīre</gatha>
    <gatha type="last">Taraṇiriva ṭhito’si uppatitvā turaṅgo; ()</gatha>
    <hangnum nr="93"/>
    <gatha type="1"> Sitapulinatalaṭṭho tiṇhadhārā’sihattho</gatha>
    <gatha type="2">Visadamati samoḷiṃ cūḷamādāya daḷhaṃ,</gatha>
    <gatha type="3">Aluni sirasi sesā dvaṅgulā nīlakesā</gatha>
    <gatha type="last">Na tadupari parūḷhā dakkhiṇāvattayiṃsu; ()</gatha>
    <hangnum nr="94"/>
    <gatha type="1"> Abhavi tadanurūpaṃ dāṭhikā massucā’pi</gatha>
    <gatha type="2">Ayamupari sacā’haṃ ṭhātu buddho bhaveyyaṃ,</gatha>
    <gatha type="3">Nabhasi khipi sikhaṃ taṃ iccadhiṭṭhāya dhīro</gatha>
    <gatha type="last">Paribhaviya ṭhitā sā meghamālāvilāsaṃ; ()</gatha>
    <hangnum nr="95"/>
    <gatha type="1"> Sapadi surapuramhā devarājābhi’gantvā</gatha>
    <gatha type="2">Tamabhihariya cūḷaṃ cāricaṅgoṭakena,</gatha>
    <gatha type="3">Ratanamayamuḷāraṃ cetiyaṃ māpayittha</gatha>
    <gatha type="last">Suragaṇamahanīyaṃ tatra cūḷāmaṇinti; ()</gatha>
    <hangnum nr="96"/>
    <gatha type="1"> Vidhirabhavi sahāyo yo ghaṭikāranāmo</gatha>
    <gatha type="2">Adadi samaṇakappaṃka so kaparikkhāramassa,</gatha>
    <gatha type="3">Gahitasamaṇaveso pubbabuddhā’va nātho</gatha>
    <gatha type="last">Nabhasi khipi nivatthaṃ sāṭakaṃ saṃharitvā; ()</gatha>
    <hangnum nr="97"/>
    <gatha type="1"> Tamabhihariya dussaṃ pakkhipitvā samugge</gatha>
    <gatha type="2">Ratanamayamatulyaṃ yojanadvādasuccaṃ,</gatha>
    <gatha type="3">Akari parahitatthaṃ brahmalokeka vidhātā</gatha>
    <gatha type="last">Makuṭamaṇimaricīcumbiyaṃ cetiyaṃso; ()</gatha>
    <hangnum nr="98"/>
    <gatha type="1"> Pitunarapatino tvaṃ bhusaṇādīni datvā</gatha>
    <gatha type="2">Iti mama vacanenā’rogyamārocayassu,</gatha>
    <gatha type="3">Sacivamanupalabbhā’ dāni pabbajjituṃ te</gatha>
    <gatha type="last">Pahiṇi hayasahāyaṃ ovaditvāna channaṃ; ()</gatha>
    <hangnum nr="99"/>
    <gatha type="1"> Paṭipathamavatiṇṇo gantukāmo saraṭṭhaṃ</gatha>
    <gatha type="2">Dharaṇipativiyogā sokanibbiddhagatto,</gatha>
    <gatha type="3">Turagapati cavitvā kanthako devaputto</gatha>
    <gatha type="last">Bhavi kanakavimāne taṅkhaṇetāvatiṃse; ()</gatha>
    <hangnum nr="100"/>
    <gatha type="1"> Sakalavanasurānaṃ añjalimañjarihi</gatha>
    <gatha type="2">Mahitañcaraṇapīṭho yena pabbajjito so,</gatha>
    <gatha type="3">Tadavasarianomānāmanajjā samīpe</gatha>
    <gatha type="last">Vanamanupiyanāmaṃ ambarukkhābhirāmaṃ; ()</gatha>
    <hangnum nr="101"/>
    <gatha type="1"> So nikkhamma abhinnakhattiyakulā nekkhamma dhammālayo</gatha>
    <gatha type="2">Bhogakkhandhamuḷāracakkaratanaṃ uccārabhāraṃ viya,</gatha>
    <gatha type="3">Ohāyā’nupiyambanāmavipine sattāhamajjhāvasaṃ</gatha>
    <gatha type="last">Pabbajjāpaṭilābhasambhavasukhaṃ vedesi buddhaṅkuro; ()</gatha>
    <paragraph>Iti medhānandābhidhānena yatinā viracite sakala kavijana hadayānanda dānanidāne jinavaṃsadīpe avidūre nidāne mahābhinikkhamana pavattiparidīpo dasamo saggo.</paragraph>
    <hangnum nr="1"/>
    <gatha type="1"> Mandānileritatarusaṇḍamaṇḍite</gatha>
    <gatha type="2">Tasmiṃ tapovanagahaṇe tapodhano,</gatha>
    <gatha type="3">Bhutvā (pabhāvati) vanadevatā yathā</gatha>
    <gatha type="last">Dibbaṃ sukhaṃ sukhamanagāriyaṃ tato; ()</gatha>
    <hangnum nr="2"/>
    <gatha type="1"> Yo seniyo narapati māgadho tadā</gatha>
    <gatha type="2">Yasmiṃ pure vasati puraṅgabhāsure,</gatha>
    <gatha type="3">Rājaggahaṃ tamahipavesanatthiko</gatha>
    <gatha type="last">Addhānamosari samatiṃsayojanaṃ; ()</gatha>
    <hangnum nr="3"/>
    <gatha type="1"> Cakkaṅkitassiricāraṇo susaññamo</gatha>
    <gatha type="2">Dīghañjasaṃ vasi tadahena khepayaṃ,</gatha>
    <gatha type="3">Rājaggahaṃ kapuravaramindirālayaṃ</gatha>
    <gatha type="last">Sampāvisi jitagajarājagāmi so; ()</gatha>
    <hangnum nr="4"/>
    <gatha type="1"> Indāsudhāvalivalayikato mahā-</gatha>
    <gatha type="2">Maggamhi jaṅgammaṇipabbatoriva,</gatha>
    <gatha type="3">Khattiṃsalakkhaṇasamalaṅakkato mahā-</gatha>
    <gatha type="last">Vīro taponidhi yugamattadassano; ()</gatha>
    <hangnum nr="5"/>
    <gatha type="1"> Bodhāpayaṃ budhajanamānasambuje</gatha>
    <gatha type="2">Avhāpayaṃ pathikajana’kkhipakkhino,</gatha>
    <gatha type="3">Vimhāpayaṃ nijasiriyā sadevake</gatha>
    <gatha type="last">Tasmiṃ pure cari sapadānacārikaṃ; ()</gatha>
    <hangnum nr="6"/>
    <gatha type="1"> Piṇḍāya gacchatisati rūpadassana-</gatha>
    <gatha type="2">Pabyāvaṭā’khilajanatāya gotame,</gatha>
    <gatha type="3">Saṅghobhitā’suramisarehi sā puri</gatha>
    <gatha type="last">Patte yatheva’surapuri purindade; ()</gatha>
    <hangnum nr="7"/>
    <gatha type="1"> Khattiṃsalakkhaṇasuracāpabhāsure</gatha>
    <gatha type="2">Rūpambare varapurisassa gacchato,</gatha>
    <gatha type="3">Lokassa locanasakuṇāvalitadā</gatha>
    <gatha type="last">Antaṃ napāpuṇi parisaṅkamantīpi; ()</gatha>
    <hangnum nr="8"/>
    <gatha type="1"> Mañjīrapiñjarakara kandharāmaṇi-</gatha>
    <gatha type="2">Keyūrabhāsuracaraṇā sirimato,</gatha>
    <gatha type="3">Sīmantinī paramasiriṃ vipassituṃ</gatha>
    <gatha type="last">Dhāviṃsu nijjitakalahaṃsakāminī; ()</gatha>
    <hangnum nr="9"/>
    <gatha type="1"> Nārijanā mahitumivā’bhigacchato</gatha>
    <gatha type="2">Rūpindirāya’ nimisalocanuppale,</gatha>
    <gatha type="3">Dhammillavellitabhujacampakāvalī</gatha>
    <gatha type="last">Dhāviṃsu pīvarakucahārapīḷitā; ()</gatha>
    <hangnum nr="10"/>
    <gatha type="1"> Nissāsinī samajalabinducumbita-</gatha>
    <gatha type="2">Vattambujā sithilitakāsikambarā,</gatha>
    <gatha type="3">Kācitthiyo samaṇamudikkhituṃ pathe</gatha>
    <gatha type="last">Dhāvantiyo kimupatisaṅkiyā’bhavuṃ; ()</gatha>
    <hangnum nr="11"/>
    <gatha type="1"> Ugghāṭitā’sitamaṇisihapañjarā</gatha>
    <gatha type="2">Rāmāpasāritavadanambujāka vasiṃ,</gatha>
    <gatha type="3">Daṭṭhuṃ pabhujanabhavanesu taṅkhaṇe</gatha>
    <gatha type="last">Mandākinisarasivilāsamāharuṃ; ()</gatha>
    <hangnum nr="12"/>
    <gatha type="1"> Ucchaṅgatopatitasutā’bhirūpino</gatha>
    <gatha type="2">Rūpappalamhitahadayāka pūrīvadhū,</gatha>
    <gatha type="3">Passantiyo pathikajanassahatthage</gatha>
    <gatha type="last">Nākaṃsu kiṃ adhikaraṇā’dhiropaṇaṃ; ()</gatha>
    <hangnum nr="13"/>
    <gatha type="1"> Eke janā yatipatirūpadassana-</gatha>
    <gatha type="2">Kotuhaḷā sakapaṭibhānamabravuṃ,</gatha>
    <gatha type="3">Sīmantinī manakumudāni bodhayaṃ</gatha>
    <gatha type="last">Patto’tya’yaṃ pakatinisāpatīnukho; ()</gatha>
    <hangnum nr="14"/>
    <gatha type="1"> Sutvāna taṃ sakalakalāntaropagaṃ</gatha>
    <gatha type="2">Bimbaṃ tadaṅkitahariṇaṅkamambare,</gatha>
    <gatha type="3">Tumhe napassatha himaraṃsino iti</gatha>
    <gatha type="last">Gabbābhijappitavacanā’parejanā; ()</gatha>
    <hangnum nr="15"/>
    <gatha type="1"> Accherapaṅkajavisarāni cintiya</gatha>
    <gatha type="2">Sañcumbituṃ puralalanānana’mbuje;</gatha>
    <gatha type="3">Verocano idhupagamā virūpimā</gatha>
    <gatha type="last">Iccabravuṃ punaranisammakārino; ()</gatha>
    <hangnum nr="16"/>
    <gatha type="1"> Sutvāna taṃ gaganatalaṅgane’dhunā</gatha>
    <gatha type="2">Verocanassa’bhicarato napassatha,</gatha>
    <gatha type="3">Caṇḍātapaṃ thiraparivesamambuja-</gatha>
    <gatha type="last">Pāṇinti gajjitavacanā’parejanā; ()</gatha>
    <hangnum nr="17"/>
    <gatha type="1"> Uttuṅgamandiramaṇicandikātale</gatha>
    <gatha type="2">Dibbaccharānibharamaṇihi vañcito,</gatha>
    <gatha type="3">Eyā’marāvatinagariti cintiya</gatha>
    <gatha type="last">Sakko care nanu sakavādamapakpayuṃ; ()</gatha>
    <hangnum nr="18"/>
    <gatha type="1"> Sakkassa dānavavijayā’bhilāsino</gatha>
    <gatha type="2">Pāṇimhi dissati vajirāyudhaṃ kharaṃ,</gatha>
    <gatha type="3">Saṃvijjare dasasatalocanāni’pi</gatha>
    <gatha type="last">Notādiso ayamiti tabbipakkhino; ()</gatha>
    <hangnum nr="19"/>
    <gatha type="1"> Yā sālavatya’dhivacanā’bhirūpinī</gatha>
    <gatha type="2">Sañcodito jitagirijāya tāya ho,</gatha>
    <gatha type="3">Kelāsapabbatanibhapaṇḍavācala-</gatha>
    <gatha type="last">Ñattaṃ vajaṃ ayamitiissaro’bravuṃ; ()</gatha>
    <hangnum nr="20"/>
    <gatha type="1"> Tumhe napassatha paramissarassa kiṃ</gatha>
    <gatha type="2">Naggattanaṃ pasusayano’pavesanaṃ,</gatha>
    <gatha type="3">Pāṇiṃ kapālakamadhikakkhimaṇḍalaṃ</gatha>
    <gatha type="last">Itthaṃ paveditavacanā’parejanā; ()</gatha>
    <hangnum nr="21"/>
    <gatha type="1"> Esā’valambitapurakhīranīradhiṃ</gatha>
    <gatha type="2">Lakkhiṃ samekkhiya nijalakkhisaṃsayo,</gatha>
    <gatha type="3">Pītambaraṃ paridahiya’ñjase caraṃ</gatha>
    <gatha type="last">Nārāyano iti matimappayuṃ sakaṃ; ()</gatha>
    <hangnum nr="22"/>
    <gatha type="1"> Nārāyano kuvalayanīlaviggaho</gatha>
    <gatha type="2">Kopantaro’ragasayanindirādhano,</gatha>
    <gatha type="3">Cakkāyudho’llasitakaro’tivāmano</gatha>
    <gatha type="last">Tabbādamaddanacature’tare janā; ()</gatha>
    <hangnum nr="23"/>
    <gatha type="1"> Vedattayaṃ vibudhajanānamānane</gatha>
    <gatha type="2">Sva’jjhāyataṃ vasatinukho sarassatī,</gatha>
    <gatha type="3">Sañjātasaṃsaya jaṭito pitāmaho</gatha>
    <gatha type="last">Tassāgavesanapasuto’tyu’dīrayuṃ; ()</gatha>
    <hangnum nr="24"/>
    <gatha type="1"> Sutvāna taṃ sarasijayonino sadā</gatha>
    <gatha type="2">Pāṇimhi vijjati varamattapotthakaṃ,</gatha>
    <gatha type="3">Cattāricānanapadumāni dissare</gatha>
    <gatha type="last">Gacchaṃ ayaṃpana puriso natādiso; ()</gatha>
    <hangnum nr="25"/>
    <gatha type="1"> Suddhodanavhayavasudhādhipa’trajo</gatha>
    <gatha type="2">Buddho bhavissati iti vedakovidā,</gatha>
    <gatha type="3">Koṇḍaññabhusurapamukhā dvijā tadā</gatha>
    <gatha type="last">Pabyākaruṃ tanu bahubhāsaṇena kiṃ; ()</gatha>
    <hangnum nr="26"/>
    <gatha type="1"> Ukkaṇṭhito sakabhavanā mahāmatī</gatha>
    <gatha type="2">Nikkhamma sattamadivasoti vissuto,</gatha>
    <gatha type="3">Āpāthagaṃ nijasavaṇañjalihi bho</gatha>
    <gatha type="last">Taṃ byappathaṃ napivatha kiṃ yathāmataṃ; ()</gatha>
    <hangnum nr="27"/>
    <gatha type="1"> Vedāgataṃ varapurisaṅgalakkhaṇaṃ</gatha>
    <gatha type="2">Dehamhi vijjati samaṇassa gacchato,</gatha>
    <gatha type="3">Andhā’va bho apagatarūpadassanā</gatha>
    <gatha type="last">Tumhe’pi kiṃ talahatha rūpadassanaṃ; ()</gatha>
    <hangnum nr="28"/>
    <gatha type="1"> Nikkhamma chaḍḍitavibhavo mahākulā</gatha>
    <gatha type="2">Suddhāsayo sugahiya pattacīvaraṃ,</gatha>
    <gatha type="3">Pabbajjiyā’nahiramito bhavattaye</gatha>
    <gatha type="last">Atthācaraṃ anugharamañjase’dhunā; ()</gatha>
    <hangnum nr="29"/>
    <gatha type="1"> Suddhodanāvanipatino varoraso</gatha>
    <gatha type="2">Eso samujjalasatapuññalakkhaṇo,</gatha>
    <gatha type="3">Vyāpārito kusalabalena bodhiyā</gatha>
    <gatha type="last">Hote’va gotamasamaṇo nasaṃsayo; ()</gatha>
    <hangnum nr="30"/>
    <gatha type="1"> Disvā tapodhanamahiyantamañjase</gatha>
    <gatha type="2">Ye mānavā sakasakavādamappayuṃ,</gatha>
    <gatha type="3">Tabbādabandhanaviniveṭhanā paraṃ</gatha>
    <gatha type="last">Iccāhu paṇḍitapurisā yathāvato; ()</gatha>
    <hangnum nr="31"/>
    <gatha type="1"> Dutā tadā surasi samappitañjalī</gatha>
    <gatha type="2">Rañño tamacchariyapavattimāharuṃ,</gatha>
    <gatha type="3">Addakkhi bhupati caramānamañjase</gatha>
    <gatha type="last">Piṇḍāya’thabbivariya sihapañjaraṃ; ()</gatha>
    <hangnum nr="32"/>
    <gatha type="1"> Nā go siyā paṭhaminimujjanaṃ ka re</gatha>
    <gatha type="2">Yakkho siyā sahayamadassanaṃ ka re,</gatha>
    <gatha type="3">De vo siyā gaganatalaṅgaṇañca re</gatha>
    <gatha type="last">Poso siyā yadi paṭiladdhamāha re; ()</gatha>
    <hangnum nr="33"/>
    <gatha type="1"> Dūtenu’sāsiya magadhādhipo iti</gatha>
    <gatha type="2">Vīmaṃsituṃ pakatimanaṅgahaṅgino,</gatha>
    <gatha type="3">Pāhesi te padamanugammu’pāgamuṃ</gatha>
    <gatha type="last">Saddhiṃ mahāsamaṇavarena paṇḍavaṃ; ()</gatha>
    <hangnum nr="34"/>
    <gatha type="1"> Vikkhālayaṃ mukhakamalaṃ kule kule</gatha>
    <gatha type="2">Bhikkhāṭanena’ bhihaṭamissabhojanaṃ,</gatha>
    <gatha type="3">Laddhā jigucchiya vasi paṇḍavācala-</gatha>
    <gatha type="last">Cchāyāya mārabhi sunisajja bhuñjituṃ; ()</gatha>
    <hangnum nr="35"/>
    <gatha type="1"> Bhattamhī kukkuravamathūpame muhuṃ</gatha>
    <gatha type="2">Antodaraṃ pavisati dhīmato sati,</gatha>
    <gatha type="3">Antāni bāhirakaraṇāni’vā’bhavuṃ</gatha>
    <gatha type="last">Taṃkho sahī vasisanisampajaññavā; ()</gatha>
    <hangnum nr="36"/>
    <gatha type="1"> Pabbajjitaṃ sugahitapattacīvaraṃ</gatha>
    <gatha type="2">Disvā ratiṃ pajahiya rājabhojane,</gatha>
    <gatha type="3">Siddhattha no tvamabhigamittha attanā</gatha>
    <gatha type="last">Attānamovadiya pabhuñji bhojanaṃ; ()</gatha>
    <hangnum nr="37"/>
    <gatha type="1"> Dūtehi coditahadayo dayādhano</gatha>
    <gatha type="2">So māgadho narapati tena pāvisi,</gatha>
    <gatha type="3">Yenā’si paṇḍavagiri bhadravāhanaṃ</gatha>
    <gatha type="last">Āruyha dassanarasaghedhalocano; ()</gatha>
    <hangnum nr="38"/>
    <gatha type="1"> Aññāya sākiyakulasambhavaṃ vasiṃ</gatha>
    <gatha type="2">Rājā pasidiya ariye’riyāpathe,</gatha>
    <gatha type="3">Mā kāhase sakha iti dukkaraṃ kharaṃ</gatha>
    <gatha type="last">Rajjena taṃnarapavaraṃ pavārayi; ()</gatha>
    <hangnum nr="39"/>
    <gatha type="1"> Rajjena kiṃ tava caturaṇṇavāvadhiṃ</gatha>
    <gatha type="2">Rajjaṃ nijaṃ pajahiya āgatassa me,</gatha>
    <gatha type="3">Bodhiṃ pabujjhiya paṭhamaṃ tathāsati</gatha>
    <gatha type="last">Āgacchataṃ mama vijitantya’voca naṃ; ()</gatha>
    <hangnum nr="40"/>
    <gatha type="1"> Datvā paṭissavamatha bhumibhattuno</gatha>
    <gatha type="2">Lokassa locanamaṇitoraṇākule,</gatha>
    <gatha type="3">Dīghañjase vasi ṭhapitaṅghipaṅkajo</gatha>
    <gatha type="last">Āḷārākaṃ isipavaraṃ upāvisi; ()</gatha>
    <hangnum nr="41"/>
    <gatha type="1"> Patvāna kiṃ kusalagavesi so vasi</gatha>
    <gatha type="2">Āḷārakaṃ virajamuḷārajhāyinaṃ,</gatha>
    <gatha type="3">Icchāmahanti’si tava santike’dhunā</gatha>
    <gatha type="last">Dhammaṃ samācaritumidhāgato bruvi; ()</gatha>
    <hangnum nr="42"/>
    <gatha type="1"> Sutvāna taṃ tatiyamarūpikaṃ vasi</gatha>
    <gatha type="2">Jhānaṃ viyākari paṭiladdhamattanā,</gatha>
    <gatha type="3">Khippaṃ taponidhipaguṇaṃ akāsi taṃ</gatha>
    <gatha type="last">Dhammaṃ sakācariyanayā’valambiya; ()</gatha>
    <hangnum nr="43"/>
    <gatha type="1"> Nā’yaṃ vasi tanutarasaddhayā mamaṃ</gatha>
    <gatha type="2">Dhammaṃ sayaṃ samadhigataṃ viyākare,</gatha>
    <gatha type="3">Gosāmiko yathariva pañcagorasaṃ</gatha>
    <gatha type="last">Addhāphalaṃ anubhavatīti tintiya; ()</gatha>
    <hangnum nr="44"/>
    <gatha type="1"> Kālāma dve adhigatajhānasambhavaṃ</gatha>
    <gatha type="2">Tvaṃ yāvatāsukha manubhosi maṃ vada,</gatha>
    <gatha type="3">Puṭṭhassa tassi’ti nacakiñci bhāviyaṃ</gatha>
    <gatha type="last">Ākiñcanaṃ avaca akiñcanālayo; ()</gatha>
    <hangnum nr="45"/>
    <gatha type="1"> Saṃvijjare mamapaki imassi’ve’sino</gatha>
    <gatha type="2">Saddhāsatīvīriyasamādhibuddhiyo,</gatha>
    <gatha type="3">Evaṃ vitakkiya naciraṃ katussaho</gatha>
    <gatha type="last">Jhānaṃ labhī tatīyamarūpikaṃ vasī;</gatha>
    <hangnum nr="46"/>
    <gatha type="1"> Yaṃ kho tuvaṃ viharasi jhātamapakpito</gatha>
    <gatha type="2">Sampajja sampati viharāmahanti taṃ,</gatha>
    <gatha type="3">Āḷāri’si varapurisena sāvito</gatha>
    <gatha type="last">Lābhā’vusotyavaca suladdhamāvuso;</gatha>
    <hangnum nr="47"/>
    <gatha type="1"> Jānāmi pāvacanamahaṃ yathā tuvaṃ</gatha>
    <gatha type="2">Jānāsi pāvacanamahaṃ yathā tuvaṃ,</gatha>
    <gatha type="3">Tvaṃ tādiso ahamapi yādiso bhave</gatha>
    <gatha type="last">Tvaṃ yādiso ahamapaki tādiso bhave;</gatha>
    <hangnum nr="48"/>
    <gatha type="1"> Ehā’vuso samaṇa mayaṃ ubho janā</gatha>
    <gatha type="2">Kāhāmi’to pariharaṇaṃ gaṇassi’daṃ,</gatha>
    <gatha type="3">Vatvāna ācariyasamānako sakaṃ</gatha>
    <gatha type="last">Sissaṃ akā tamasamamattanā samaṃ; ()</gatha>
    <hangnum nr="49"/>
    <gatha type="1"> Dhammopya’yaṃ nabhavati nibbidāya vā</gatha>
    <gatha type="2">Bodhāyavā navupasamāya kevalaṃ,</gatha>
    <gatha type="3">Āruppabhumiyamupapattiyā siyā</gatha>
    <gatha type="last">Iccānalaṅkariya tato apakkami; ()</gatha>
    <hangnum nr="50"/>
    <gatha type="1"> Kālamato uparivisesamuddako</gatha>
    <gatha type="2">Jaññā’tya’yaṃ sumariya rāmaputtako,</gatha>
    <gatha type="3">Patvā’ssamaṃ samadhigataṃ tvayā’pa’haṃ</gatha>
    <gatha type="last">Dhammaṃ samācaritumidhāgato’bruvi; ()</gatha>
    <hangnum nr="51"/>
    <gatha type="1"> Ñatvā sakācariyamatañhi buddhimā</gatha>
    <gatha type="2">Dhammañcare mama samayo ca tādiso,</gatha>
    <gatha type="3">Vatve’vamuddakavasi khipakpamattano</gatha>
    <gatha type="last">Sikkhesi pāvacanapathe tapodhanaṃ; ()</gatha>
    <hangnum nr="52"/>
    <gatha type="1"> Saddhāya maṃ sakasamayā’nusāsako</gatha>
    <gatha type="2">Addhā samādhijaphalamāhare’tya’yaṃ,</gatha>
    <gatha type="3">Cintāparo varapuriso arūpikaṃ</gatha>
    <gatha type="last">Jhānaṃ valañjasi katamantya’pucchi naṃ; ()</gatha>
    <hangnum nr="53"/>
    <gatha type="1"> Sutvā tamuddakavasi santamānaso</gatha>
    <gatha type="2">Santaṃhi’daṃ paramamidanti bhāviyaṃ,</gatha>
    <gatha type="3">Sāmaṃ valañjanakamarūpabhumikaṃ</gatha>
    <gatha type="last">Jhānaṃ catutthakamavikampamāharī; ()</gatha>
    <hangnum nr="54"/>
    <gatha type="1"> Saṃvijjare mamapi manoniketane</gatha>
    <gatha type="2">Saddhādisagguṇaratanāni’massi’va,</gatha>
    <gatha type="3">Evaṃsaraṃ naciramarūpikaṃ vasi</gatha>
    <gatha type="last">Jhānaṃ labhī vīriyabalenavā’ntamaṃ; ()</gatha>
    <hangnum nr="55"/>
    <gatha type="1"> Laddhaṃ tayā yamadhigatanti tammayā</gatha>
    <gatha type="2">Ārocite samaṇa vare’sipuṅgavo,</gatha>
    <gatha type="3">Amhe gaṇaṃ supariharāmu’bho’timaṃ</gatha>
    <gatha type="last">Vatvā tamācariyadhurena mānayi; ()</gatha>
    <hangnum nr="56"/>
    <gatha type="1"> Nā’yaṃ patho bhavaparimuttiyā siyā</gatha>
    <gatha type="2">Addhābhave mamapaki bhavaggapattiyā,</gatha>
    <gatha type="3">Evaṃ vavatthitahadayo mahādayo</gatha>
    <gatha type="last">Nibbijjaso tadapagato’nalaṃiti; ()</gatha>
    <hangnum nr="57"/>
    <gatha type="1"> Mokkhesako jitavaravāraṇakkamo</gatha>
    <gatha type="2">Ekocaraṃ vasi magadhesu cārikaṃ,</gatha>
    <gatha type="3">Senānivissunnigamo yahiṃsiyā</gatha>
    <gatha type="last">Taṃ tāpasālayamuruvelamosari; ()</gatha>
    <hangnum nr="58"/>
    <gatha type="1"> Addakkhi so hariṇavihaṅgamākulaṃ</gatha>
    <gatha type="2">Mandānileritatarusaṇḍamaṇḍitaṃ,</gatha>
    <gatha type="3">Nerañjarāsalilapavāhasitalaṃ</gatha>
    <gatha type="last">Pāsādikaṃ paramatapovanaṃ tahiṃ; ()</gatha>
    <hangnum nr="59"/>
    <gatha type="1"> Antojaṭaṃ jaṭilajaṭā’livumbita-</gatha>
    <gatha type="2">Pādambujo vijaṭayituṃ ghaṭaṃ vasī,</gatha>
    <gatha type="3">Attāhitāpanapaṭipattiyā tahiṃ</gatha>
    <gatha type="last">Vijjādhare jaṭilavare pasādayī; ()</gatha>
    <paragraph nr="60"> Sañcārito janapadacārikaṃ tadā</paragraph>
    <paragraph>Patvā tapovanamatha pañcavaggiyā,</paragraph>
    <paragraph>Bhikkhu mahāpurisamupaṭṭhahiṃsu taṃ</paragraph>
    <paragraph>Āraddhadukkarakiriyaṃ yathābalaṃ. ()</paragraph>
    <paragraph nr="61"> Dhīro’tidukkarapaṭipattipūrako</paragraph>
    <paragraph>Dantāni vīsatidasanehi vīsati,</paragraph>
    <paragraph>Tāluṃ nirumhiya rasanāya cetasā</paragraph>
    <paragraph>Cittaṃ nipīḷayi paritāpayi tahiṃ. ()</paragraph>
    <paragraph nr="62"> Paggayha muddhani balavā’tidubbalaṃ</paragraph>
    <gatha type="2">Nipphīḷaye yathariva dhīmato tathā,</gatha>
    <gatha type="3">Attāhitāpanapasutassa paggharuṃ</gatha>
    <gatha type="last">Kacchādinā’dhīkatarasedabindavo; ()</gatha>
    <paragraph nr="63"> Maggobhavatya’yamiti bodhisiddhiyā</paragraph>
    <gatha type="2">Appāṇakaṃ paṭipada mācaraṃ ciraṃ,</gatha>
    <gatha type="3">Vāsaṃ akā vasi mukhato ca nāsato</gatha>
    <gatha type="last">Assāsamappaṭipaṭimo’parundhiya; ()</gatha>
    <hangnum nr="64"/>
    <gatha type="1"> Ruddhesu tesva’ pihitasotarandhato</gatha>
    <gatha type="2">Vāto’bhinikkhami adhimattanissano,</gatha>
    <gatha type="3">Kammāragaggarimukhato ravo bhusaṃ</gatha>
    <gatha type="last">Niggacchate abhidhamanena seyyathā; ()</gatha>
    <hangnum nr="65"/>
    <gatha type="1"> Yāvedanā kharasikharena jāyare</gatha>
    <gatha type="2">Sīsassa vijjhanasamaye sukhatthino,</gatha>
    <gatha type="3">Evaṃ tadā kaṭhinasirorujā’bhavuṃ</gatha>
    <gatha type="last">Ruddhānilassa hi mukhakaṇṇanāsato; ()</gatha>
    <hangnum nr="66"/>
    <gatha type="1"> Vātābhighātanasamaye sudhimato</gatha>
    <gatha type="2">Sīse’bhavuṃ punarapisisavedanā,</gatha>
    <gatha type="3">Daḷhena yo sirasi varattakena yaṃ</gatha>
    <gatha type="last">Daḷhaṃ dade yathariva sisaveṭhanaṃ; ()</gatha>
    <hangnum nr="67"/>
    <gatha type="1"> Sammā nirumhitamukhakaṇṇanāsato</gatha>
    <gatha type="2">Dhīro samīraṇamuparundhicu’ttariṃ,</gatha>
    <gatha type="3">Gabbhantaraṃ kharataravedanā’turaṃ</gatha>
    <gatha type="last">Vātā’bhimanthiya parikantayuṃ tato; ()</gatha>
    <hangnum nr="68"/>
    <gatha type="1"> Goghātako caturataro vikattaye</gatha>
    <gatha type="2">Kucchiṃ gavaṃ tikhiṇavikantanena ce,</gatha>
    <gatha type="3">Ruddhātileha’nariyamaggagāmino</gatha>
    <gatha type="last">Jātā tathā kharatara kucchivedanā; ()</gatha>
    <hangnum nr="69"/>
    <gatha type="1"> Appānakaṃ punarapi jhānamācaraṃ</gatha>
    <gatha type="2">Vīro samīraṇa muparundhi sabbathā,</gatha>
    <gatha type="3">Cīntubbhavaṃ sakamukhakaṇṇanāsagaṃ</gatha>
    <gatha type="last">Tenā’si kāyikadaratho dhitīmato; ()</gatha>
    <hangnum nr="70"/>
    <gatha type="1"> Daḷhaṃ ubho carapurisā mahabbalā</gatha>
    <gatha type="2">Bāhāsu gaṇhiya purisaṃ’tidubbalaṃ,</gatha>
    <gatha type="3">Aṅgārakāsuyamahitāpayantice</gatha>
    <gatha type="last">So tādisiṃ anubhavi dukkhavedanaṃ; ()</gatha>
    <hangnum nr="71"/>
    <gatha type="1"> Khittaṃ kaliṅgaramivakāvidevatā</gatha>
    <gatha type="2">Ruddhānilubbhavakharavedanāturaṃ,</gatha>
    <gatha type="3">Vīraṃ vilokiya patitaṃ tapovane</gatha>
    <gatha type="last">Pabyākaruṃka varapuriso mato iti; ()</gatha>
    <hangnum nr="72"/>
    <gatha type="1"> Kālaṃkarotya’yamiti kāci devatā</gatha>
    <gatha type="2">Nocāhukiṃ taditara devatā vataṃ,</gatha>
    <gatha type="3">Asse’va gotamasamaṇassa mārisā</gatha>
    <gatha type="last">Ārocayuṃ viharaṇamīdisaṃiti; ()</gatha>
    <hangnum nr="73"/>
    <gatha type="1"> Yaṃnūna’haṃ paṭipadaheyyamāyatiṃ</gatha>
    <gatha type="2">Āhārayāpanaharaṇāya sabbaso,</gatha>
    <gatha type="3">Evaṃ sacintayi karuṇāya coditā</gatha>
    <gatha type="last">Tā devatā tuvaṭumupecca gotamaṃ; ()</gatha>
    <hangnum nr="74"/>
    <gatha type="1"> Ārocayuṃ yadipana niccabhojano-</gatha>
    <gatha type="2">Pacchedanaṃ samaṇatuvaṃ karissasi,</gatha>
    <gatha type="3">Kāhāma te mayamitilomakupato</gatha>
    <gatha type="last">Dibbojamokiriya sariratappaṇaṃ; ()</gatha>
    <hangnum nr="75"/>
    <gatha type="1"> Ghāsassachedanavīriyaṃ karomi ce</gatha>
    <gatha type="2">Yāpenti tā madhura sudhārasena maṃ,</gatha>
    <gatha type="3">Tenā’bhiyāpanavidhimicchato sato</gatha>
    <gatha type="last">Taṃkhotapaṃ nabhavati kiṃ musā mamaṃ; ()</gatha>
    <hangnum nr="76"/>
    <gatha type="1"> Nālanti so kuhanavasena devatā-</gatha>
    <gatha type="2">Vimhāpaneti’ha nijadehatappaṇaṃ,</gatha>
    <gatha type="3">Evaṃ anussariya’nuvāsaraṃ vasī</gatha>
    <gatha type="last">Āhāramāhari virasaṃ parittakaṃ; ()</gatha>
    <hangnum nr="77"/>
    <gatha type="1"> Svācelako vicarikarāpalekhaṇo</gatha>
    <gatha type="2">Ācāramuttya’bhavi nacehitiṭṭhiko,</gatha>
    <gatha type="3">Uddissakaṃ abhihaṭakaṃ nimantanaṃ</gatha>
    <gatha type="last">Nāsādayi piṭakakalopikumbhikaṃ; ()</gatha>
    <hangnum nr="78"/>
    <gatha type="1"> So daṇḍamuggaramusale’ḷakantaraṃ</gatha>
    <gatha type="2">Pāyantigabbhinipanitīhi cā’haṭaṃ,</gatha>
    <gatha type="3">Sāmakkhikāvisaya muhinnamekikaṃ</gatha>
    <gatha type="last">Saṅkittinodanamapi nābhisādayī; ()</gatha>
    <hangnum nr="79"/>
    <gatha type="1"> Sovīrakaṃ napivi suraṃ namerayaṃ</gatha>
    <gatha type="2">Sukkhāmakaṃ yadapi tikovisuddhikaṃ,</gatha>
    <gatha type="3">So macchamaṃsakavikatiṃ paṭikkhipi</gatha>
    <gatha type="last">Appekadā tapasi nirāmagandhiko; ()</gatha>
    <hangnum nr="80"/>
    <gatha type="1"> So sattatoppabhuti kamena hāpayaṃ</gatha>
    <gatha type="2">Yāvekamāhari kabalaṃ balatthiko,</gatha>
    <gatha type="3">So sattatoppabhuti kamena hāpayaṃ</gatha>
    <gatha type="last">Ekaṃ kulaṃ upagami yāva bhikkhituṃ; () (Yamakabandhanaṃ)</gatha>
    <hangnum nr="81"/>
    <gatha type="1"> Ekāya dīhipi ticatūhi pañcahi</gatha>
    <gatha type="2">Dinnaṃ paṭiggahi chahi dattisattahi,</gatha>
    <gatha type="3">Ekāhikappabhutikamaddhamāsikaṃ</gatha>
    <gatha type="last">Mūlaṃ sayaṃ patitaphalaṃ pabhuñji so; ()</gatha>
    <hangnum nr="82"/>
    <gatha type="1"> Sāmākataṇḍulamathasākamaddakaṃ</gatha>
    <gatha type="2">Nīvārakuṇḍakahaṭadaddulādikaṃ,</gatha>
    <gatha type="3">Piññākagomayatiṇa jhāmakodanaṃ</gatha>
    <gatha type="last">Vīro mahāvikaṭamapānubhuñji so; ()</gatha>
    <hangnum nr="83"/>
    <gatha type="1"> Thokaṃ pivi pakasatamitaṃ hareṇuka-</gatha>
    <gatha type="2">Yūsaṃ tathā canaka kulatthamuggajaṃ,</gatha>
    <gatha type="3">So appabhojanaparamo sajīvitaṃ</gatha>
    <gatha type="last">Ekena yāpayi tilataṇḍulena’pi; ()</gatha>
    <hangnum nr="84"/>
    <gatha type="1"> Sāṇammasāṇa?Jina’jinakkhipacchava-</gatha>
    <gatha type="2">Dussaṃ tirīṭakakusavākacīrakaṃ,</gatha>
    <gatha type="3">So kesakambalamapivāḷakambala</gatha>
    <gatha type="last">Moḷukapakkhikaphalakānya’dhārayi; ()</gatha>
    <hangnum nr="85"/>
    <gatha type="1"> Dubbaṇṇanattakamayamaggapuggalo</gatha>
    <gatha type="2">Appekadā paridahi paṃsukūlakaṃ,</gatha>
    <gatha type="3">Attantapovaraṇa parāyaṇo bhavi</gatha>
    <gatha type="last">So massukuntalatanulomalocako; ()</gatha>
    <hangnum nr="86"/>
    <gatha type="1"> Ubbhaṭṭhako’bhavi parivajjitāsano</gatha>
    <gatha type="2">Ukkaṭṭhamukkuṭikavataṃ adhiṭṭhahī,</gatha>
    <gatha type="3">Uddhaggakaṇṭakavīsame apassaye</gatha>
    <gatha type="last">Seyyaṃ akā tadupariṭhānacaṅkamaṃ; ()</gatha>
    <hangnum nr="87"/>
    <gatha type="1"> So sāyatatiyakamudakāvarohaṇa-</gatha>
    <gatha type="2">Yutto pavāhayitumaghaṃ samussa hī,</gatha>
    <gatha type="3">Ātāpayaṃ iti paritāpayaṃ sakaṃ</gatha>
    <gatha type="last">Dehaṃ ciraṃ parihari pāpabhīruko; ()</gatha>
    <hangnum nr="88"/>
    <gatha type="1"> Yo nekahāyanagaṇiko’tthi’tinduka-</gatha>
    <gatha type="2">Rukkhassa kho papaṭikajātakhāṇuko,</gatha>
    <gatha type="3">Evaṃ tathā papaṭikajātamattano</gatha>
    <gatha type="last">Gattañca sannivitarajomalaṃ bhavi; ()</gatha>
    <hangnum nr="89"/>
    <gatha type="1"> Sovā paro natu parivajjayī rajo-</gatha>
    <gatha type="2">Jallāni kajjalamalināni pāṇinā,</gatha>
    <gatha type="3">Dehaṃ subhojanajahanena jajjaraṃ</gatha>
    <gatha type="last">Telaṃ vilepiya rajasā’bhithūlayī; ()</gatha>
    <hangnum nr="90"/>
    <gatha type="1"> So dve’kapassayikavataṃ papūrayī</gatha>
    <gatha type="2">Āpānako’ bhavi phalake’pi thaṇḍile,</gatha>
    <gatha type="3">Seyyaṃ akāka vihari vivekakāmavā</gatha>
    <gatha type="last">Ajjhogahaṃ adutiyako mahāvanaṃ; ()</gatha>
    <hangnum nr="91"/>
    <gatha type="1"> Pāṇe ime visamagate’tikhuddake</gatha>
    <gatha type="2">Nā’haṃ vadhissamiti paṭicca’nuddayaṃ,</gatha>
    <gatha type="3">Ussāvamaddanahirabhīrutāya so</gatha>
    <gatha type="last">Nātho abhikkami ca sato paṭikkami; ()</gatha>
    <hangnum nr="92"/>
    <gatha type="1"> Ninnatthalā vanagahanā vanāsayo</gatha>
    <gatha type="2">Ninnatthalaṃ vanagahanaṃ migo yathā,</gatha>
    <gatha type="3">Hīto vipassiya vipinopage jane</gatha>
    <gatha type="last">Tāsābhibhū papanati evamevakho; ()</gatha>
    <hangnum nr="93"/>
    <gatha type="1"> Disvāna luddakavanakammikādayo</gatha>
    <gatha type="2">Gopālake tiṇanaḷakaṭṭhahārake,</gatha>
    <gatha type="3">Mācaddasaṃ ahamapi tetya’yaṃjano</gatha>
    <gatha type="last">Mā maṃ vipassatu samadhiṭṭhahaṃ vataṃ; ()</gatha>
    <hangnum nr="94"/>
    <gatha type="1"> Ekovasaṅgaṇikavihārabhītiyā</gatha>
    <gatha type="2">Ninnatthalā vanagahanā taponidhī,</gatha>
    <gatha type="3">Ninnatthalaṃ vanagahanaṃ papāta so</gatha>
    <gatha type="last">Tassāsi tādisi pavivittatā tadā; ()</gatha>
    <hangnum nr="95"/>
    <gatha type="1"> Yasmiṃvane caratamavītarāgīnaṃ</gatha>
    <gatha type="2">Romuggamo caraṇatalāni kampare,</gatha>
    <gatha type="3">Disvāna bhiṃsaṇakavanaṃ tathāvidhaṃ</gatha>
    <gatha type="last">Ajjhogahaṃ vasi pavivekakāmavā; ()</gatha>
    <hangnum nr="96"/>
    <gatha type="1"> Ussāvapātatasamaye’ntaraṭṭhake</gatha>
    <gatha type="2">Hemantike sisiratarāya rattiyā,</gatha>
    <gatha type="3">Abbhāvakāsika mabhipūrayi vataṃ</gatha>
    <gatha type="last">Kicchaṃ vasi vasi vanasaṇḍago divā; ()</gatha>
    <hangnum nr="97"/>
    <gatha type="1"> Gimhotu pacchimadivasantare divā</gatha>
    <gatha type="2">Abbhāvakāsikadhutadhammapūrako,</gatha>
    <gatha type="3">Rattiṃ vane vihari javaṭṭhikānyu’pa</gatha>
    <gatha type="last">Nissāya so asayi susānabhūmiyaṃ; ()</gatha>
    <hangnum nr="98"/>
    <gatha type="1"> Buddhaṅkuraṃ upagamiyo’ṭhubhanti’pi</gatha>
    <gatha type="2">Omuttayantipi rajaso’kiranti’pi,</gatha>
    <gatha type="3">Gomaṇḍalā savaṇakhilesu daṇḍakaṃ</gatha>
    <gatha type="last">Datvā vadāpayitumupakkamanti’pi; ()</gatha>
    <hangnum nr="99"/>
    <gatha type="1"> Sovādhivāsayi satimā upekkhako</gatha>
    <gatha type="2">Taṃvedanaṃ kaṭukaka manaññavediyaṃ,</gatha>
    <gatha type="3">Dukkhe sukhe sumati tulāsarikkhako</gatha>
    <gatha type="last">Bālesu tesva’pi navikopayimanaṃ; ()</gatha>
    <hangnum nr="100"/>
    <gatha type="1"> Āhāratappaṇavidhinā visuddhi’ti</gatha>
    <gatha type="2">Eke vadanti’ha samaṇāññatitthiyā,</gatha>
    <gatha type="3">Kolādibhojanavikatiṃ tathāvidhaṃ</gatha>
    <gatha type="last">Appicchatāya’nubhavi suddhikāmavā; ()</gatha>
    <hangnum nr="101"/>
    <gatha type="1"> Appojabhojanavikatiṃ pabhuñjato</gatha>
    <gatha type="2">Khattiṃsalakkhaṇasiriyā samujjalaṃ,</gatha>
    <gatha type="3">Kāyo suraddumaruciro’dhimattaka-</gatha>
    <gatha type="2">Sīmānamaṭṭhikataca māpadhīmato; ()</gatha>
    <gatha type="3">Pabbānivā asitalanāsva’sitika-</gatha>
    <gatha type="2">Vallisu unnata’vanatāni seyyathā,</gatha>
    <gatha type="3">Āsuṃ tathā karacaraṇādikāni’pi</gatha>
    <gatha type="last">Tassu’nnatonata’vayavāti viggahe; ()</gatha>
    <hangnum nr="103"/>
    <gatha type="1"> Mokkhesino karabhapadaṃva nissiriṃ</gatha>
    <gatha type="2">Nimmaṃsa mānisada mahū sirimato;</gatha>
    <gatha type="3">Tassu’ntatāvanatakapiṭṭhikaṇṭako</gatha>
    <gatha type="last">Āsi yathāvalayitavaṭṭanāvali; ()</gatha>
    <hangnum nr="104"/>
    <gatha type="1"> Gopāṇasi sithilitabandhanā jara-</gatha>
    <gatha type="2">Sāḷāya heṭṭhupariṭhite’va dhīmato,</gatha>
    <gatha type="3">Nimmaṃsalohitakakalebare pya’va-</gatha>
    <gatha type="last">Bhaggā bhavuṃ pavisamaphāsukāvalī; ()</gatha>
    <hangnum nr="105"/>
    <gatha type="1"> Appaṃ kubhojanavikatiṃ pabhuñjano</gatha>
    <gatha type="2">Tassa’kkhikūpagayugalakkhitārakā,</gatha>
    <gatha type="3">Okkāyikā abhavu magādhagā tadā</gatha>
    <gatha type="last">Gambhīrakupagadakatārakāka viya; ()</gatha>
    <hangnum nr="106"/>
    <gatha type="1"> Vātātapena’ bhiphusito yathā’maka-</gatha>
    <gatha type="2">Cchinno’bhisamphuṭani alābu tittako,</gatha>
    <gatha type="3">Sīsacchavī sukhumachavissa bhojano-</gatha>
    <gatha type="last">Pacchedanena’bhiphuṭitā ṭhitaṃ tathā; ()</gatha>
    <hangnum nr="107"/>
    <gatha type="1"> Tassodaracchavi pana piṭṭhikaṇṭakaṃ</gatha>
    <gatha type="2">Alliyi so muni malamuttamocako,</gatha>
    <gatha type="3">Okujjito paripati pūtimūlaka-</gatha>
    <gatha type="last">Lomāni tabbapugalitāni bhūmiyaṃ; ()</gatha>
    <hangnum nr="108"/>
    <gatha type="1"> So piṭṭhikaṇṭakamavasaṅgapāṇinā</gatha>
    <gatha type="2">Kucchicchaviṃ phusitumito parāmasi,</gatha>
    <gatha type="3">So piṭṭhikaṇṭakamavasaṅakgapāṇinā</gatha>
    <gatha type="last">Kucchicchaviṃ phusitumito parāmasi; () (Yamakabandhanaṃ)</gatha>
    <hangnum nr="109"/>
    <gatha type="1"> Kālonukho varapuriso’ti no tathā</gatha>
    <gatha type="2">Sāmonukho napi nanumaṅguracchavi,</gatha>
    <gatha type="3">Āsuṃ tadā kavimatikathāparā narā</gatha>
    <gatha type="last">Disvā malaggahitamasobhanacchaviṃ; ()</gatha>
    <hangnum nr="110"/>
    <gatha type="1"> Ye santī sampatī samaṇā’bhavuṃ pure</gatha>
    <gatha type="2">Attantapā tapasi anāgate siyuṃ,</gatha>
    <gatha type="3">Te vedanaṃ kaṭukamitodhikaṃ kimu</gatha>
    <gatha type="last">Vedenti vedayu mabhivedayissare; ()</gatha>
    <hangnum nr="111"/>
    <gatha type="1"> Īhāya dukkarakiriyāyi’māya’pi</gatha>
    <gatha type="2">Neva’jjhagā yamariyañāṇadassanaṃ,</gatha>
    <gatha type="3">Attūpatāpanakasirassa kevalaṃ</gatha>
    <gatha type="last">Bhāgī bhavi anariyamaggagāmiso; ()</gatha>
    <hangnum nr="112"/>
    <gatha type="1"> Saṃsāre sātisāre barataradarathe saṃsaraṃ saccasandho</gatha>
    <gatha type="2">Khedevedesi devāsiranarasaraṇoesayaṃsattasantiṃ,</gatha>
    <gatha type="3">Dhīrovīrovaroyopabhavabhavabhayopāpatāpabbipatto</gatha>
    <gatha type="last">Āyogaṃ yogiyogī parihari hirimāevamevacchavassaṃ; () (Muttāhāra bandhanaṃ)</gatha>
    <paragraph>Iti medhānandābhidhānena yatinā viracite sakala kavijana hakayānandadānanidāne jinavaṃsadīpe avidurenidāne mahābodhisattassa mahā padhānānuyogappavattiparidīpo ekādasamosaggo.</paragraph>
    <hangnum nr="1"/>
    <gatha type="1"> Kāmaṃ kāmasukhallikā’nuyogo</gatha>
    <gatha type="2">Hīno’natthakaro’tya’ne(’karūpaṃ),</gatha>
    <gatha type="3">Cintetvāna tapovanaṃ vimānā</gatha>
    <gatha type="last">Tvaṃ siddhatthu’pagamma kāhase kiṃ; ()</gatha>
    <hangnum nr="2"/>
    <gatha type="1"> Konāma’ntu’patāpanā’nuyutto</gatha>
    <gatha type="2">Patto hoti sukhappadaṃ kadāci,</gatha>
    <gatha type="3">Tasmā attu’patāpanā’nuyogo</gatha>
    <gatha type="last">Hīno’natthakaro’ti cintayassu; ()</gatha>
    <hangnum nr="3"/>
    <gatha type="1"> Attānaṃ sayamevamovaditvā</gatha>
    <gatha type="2">Piṇḍāyā’nugharaṃ caritva laddhaṃ,</gatha>
    <gatha type="3">Bhattaṃ bhuttavato sakamhi kāye</gatha>
    <gatha type="last">Āsuṃ pākatikāni lakkhaṇāni, ()</gatha>
    <hangnum nr="4"/>
    <gatha type="1"> Hīnantadvayavajjanena jātu</gatha>
    <gatha type="2">Ñāṇukkaṃsagatamhi tamhi vīre,</gatha>
    <gatha type="3">Bodhāyū’pasamāya nibbidāya</gatha>
    <gatha type="last">Ukkaṭṭhaṃ paṭipattimācarante; ()</gatha>
    <hangnum nr="5"/>
    <gatha type="1"> Chabbassānya’nidukkaraṃ karitvā</gatha>
    <gatha type="2">Bodhiṃ nājjhagato subhojanāni,</gatha>
    <gatha type="3">Bhuñjanto kimu kubbate’ padhānā</gatha>
    <gatha type="last">Vibbhanto iti pañcavaggiyāyaṃ; ()</gatha>
    <hangnum nr="6"/>
    <gatha type="1"> Madaditvā sikataṃ sinehaladdhā</gatha>
    <gatha type="2">Kevā’suṃ samaṇaṃ hi’maṃ upecca,</gatha>
    <gatha type="3">Ko mūḷho’dhigamādhigantumicche</gatha>
    <gatha type="last">Cintetvā migadāyamotariṃsu; ()</gatha>
    <hangnum nr="7"/>
    <gatha type="1"> Senānīnigame tadāni seṭṭhi-</gatha>
    <gatha type="2">Dhītā sāmikulaṃ alaṅkatā’si,</gatha>
    <gatha type="3">Bhārenā’vanataṅginī kucānaṃ</gatha>
    <gatha type="last">Haṃsivā’lasagāminī sujātā; ()</gatha>
    <hangnum nr="8"/>
    <gatha type="1"> Jāte patthitapatthanāsamiddhe</gatha>
    <gatha type="2">Rukkhā’dhiggahitāya devatāya,</gatha>
    <gatha type="3">Kātuṃ sābalikammaka mānayitvā</gatha>
    <gatha type="last">Dhenū laṭṭhivanopagā sahassaṃ; ()</gatha>
    <hangnum nr="9"/>
    <gatha type="1"> Tāsaṃ pañcasatāni duddhakhīraṃ</gatha>
    <gatha type="2">Pāyetvā katapuna yāvatā’ḍhadhenū,</gatha>
    <gatha type="3">Khīrānaṃ parivattanaṃ vidhāya</gatha>
    <gatha type="last">Paccūsamhi dudoha tā’ḍhadhenū; ()</gatha>
    <hangnum nr="10"/>
    <gatha type="1"> Missetvā sayamevava duddhakhīraṃ</gatha>
    <gatha type="2">Pāyāsaṃ pacituṃ samārabhittha,</gatha>
    <gatha type="3">Devā tattha sudhārasaṃ khipitvā</gatha>
    <gatha type="last">Ārakkhādimakaṃsu uddhanasmiṃ; ()</gatha>
    <hangnum nr="11"/>
    <gatha type="1"> Tassā’si himāvācalo’padhānaṃ</gatha>
    <gatha type="2">Pallaṅko pathavitalaṃ ahū ce,</gatha>
    <gatha type="3">Hatthā pacchimapubbasāgaresu</gatha>
    <gatha type="last">Pādā dakkhiṇasāgare bhaviṃsū; ()</gatha>
    <hangnum nr="12"/>
    <gatha type="1"> Uggantvā tiṇajāti nāhirandhā</gatha>
    <gatha type="2">Tassā’hacca ṭhitā nabhaṃ asesaṃ,</gatha>
    <gatha type="3">Chādesuṃ caraṇuṭṭhitā’ssa kaṇha-</gatha>
    <gatha type="last">Sīsā’jānuyugā’pya’kaṇhakīṭā; ()</gatha>
    <hangnum nr="13"/>
    <gatha type="1"> Cattāro sakuṇā catuddisāhi</gatha>
    <gatha type="2">Patvā tappadapañjaraṃ vivaṇṇā,</gatha>
    <gatha type="3">Setā’suṃ puthumīḷbhapabbatassa</gatha>
    <gatha type="last">Sīse caṅkami so alimpamāno; ()</gatha>
    <hangnum nr="14"/>
    <gatha type="1"> Iccevaṃ sumati’ṭṭhapākadāni</gatha>
    <gatha type="2">Passitvā supināni pañca niṭṭhaṃ,</gatha>
    <gatha type="3">Patto ajja bhavāmahanti buddho</gatha>
    <gatha type="last">Nigrodhaṃ samupecca sannisīdi; ()</gatha>
    <hangnum nr="15"/>
    <gatha type="1"> Sodhetaṃ sahitā tu puṇṇadāsī</gatha>
    <gatha type="2">Paccūse vaṭamūlapubbasele,</gatha>
    <gatha type="3">Taṃ lokekaraviṃ virājamānaṃ</gatha>
    <gatha type="last">Disvā’voca sujātametamatthaṃ; ()</gatha>
    <hangnum nr="16"/>
    <gatha type="1"> Lakkhagghaṃ haripātimāharitvā</gatha>
    <gatha type="2">Sā āvajjayi pakkabhājanaṃ so,</gatha>
    <gatha type="3">Pāyāso vinivaṭṭito ṭhito’si</gatha>
    <gatha type="last">Tāyaṃ pokkharapattatova’toyaṃ; ()</gatha>
    <hangnum nr="17"/>
    <gatha type="1"> Sā aññāya suvaṇṇapātiyā taṃ</gatha>
    <gatha type="2">Chādetvā muditā pasantacittā</gatha>
    <gatha type="3">Gantvā maṇḍana maṇḍitā sasīse</gatha>
    <gatha type="last">Katvā pūjayi bhojanaṃ sujātā; ()</gatha>
    <hangnum nr="18"/>
    <gatha type="1"> Kālaṃ ettakamevabodhisattaṃ</gatha>
    <gatha type="2">Nātikkamma vidhātudinnapatto,</gatha>
    <gatha type="3">Sampatto’si adassanaṃ tato taṃ</gatha>
    <gatha type="last">Pātiṃ soṇṇamayaṃ paṭiggahetvā; ()</gatha>
    <hangnum nr="19"/>
    <gatha type="1"> Haṃsālimalinīkatāravinda-</gatha>
    <gatha type="2">Reṇucchannasunīlanīrapurā,</gatha>
    <gatha type="3">Yā nerañjaravissutā’si tāya</gatha>
    <gatha type="last">Najjātīramagañji sattasāro; ()</gatha>
    <hangnum nr="20"/>
    <gatha type="1"> Pāyāsāmisapuṇṇasoṇṇapātiṃ</gatha>
    <gatha type="2">Kāsāvāni jinaṅkuro ṭhapetvā,</gatha>
    <gatha type="3">Tīre tāya savantiyā nahātuṃ</gatha>
    <gatha type="last">Titthaṃ gandhagajorivo’tarittha; ()</gatha>
    <hangnum nr="21"/>
    <gatha type="1"> Rolambākulanīlanīrajehi</gatha>
    <gatha type="2">Sevālehi nadījalaṃ sunilaṃ,</gatha>
    <gatha type="3">Nikkhantajjutisañcayehi dehā</gatha>
    <gatha type="last">Otiṇṇassa jagāma piñjarattaṃ; ()</gatha>
    <hangnum nr="22"/>
    <gatha type="1"> Gaṅgākāmini kañjareṇugandha-</gatha>
    <gatha type="2">Cuṇṇaṃ tuṅgataraṅgabāhunā taṃ,</gatha>
    <gatha type="3">Bhattāraṃ salilena sītalena</gatha>
    <gatha type="last">Makkhetvāsunahāpayantī’vā’si; ()</gatha>
    <hangnum nr="23"/>
    <gatha type="1"> Tulyaṃ tabbadanambujena laddhuṃ</gatha>
    <gatha type="2">Āyantaṃ raviraṃsisaṅgamena,</gatha>
    <gatha type="3">Haṃsasseṇi sarojakosarāsiṃ</gatha>
    <gatha type="last">Saṃdūsesi āvāriyo hi pāko; ()</gatha>
    <hangnum nr="24"/>
    <gatha type="1"> Tīre sārasacakkavākapakkhī</gatha>
    <gatha type="2">Sosāya’ssavisāritaṃ’sapakkhā,</gatha>
    <gatha type="3">Gambhīrambhasi mattamāhariṃsu</gatha>
    <gatha type="last">Maññe nikkaruṇāya ettakantī; ()</gatha>
    <hangnum nr="25"/>
    <gatha type="1"> Tuṇḍe maṇḍitapuṇḍarīkadaṇḍo</gatha>
    <gatha type="2">Pakkhe keravapaṇḍare pasārī,</gatha>
    <gatha type="3">Nāthassu’bbahi mattahaṃsarājā</gatha>
    <gatha type="last">Setacchattavibhutimuttamaṅge; ()</gatha>
    <hangnum nr="26"/>
    <gatha type="1"> Vattamhojapalobhitālicakkaṃ</gatha>
    <gatha type="2">Cakkhavāpāthagataṃ jinaṅkurassa,</gatha>
    <gatha type="3">Saṃdassesi padhānabhuṭhitassa</gatha>
    <gatha type="last">Nilasmiṃ kasiṇamhi bhūtibhāraṃ; ()</gatha>
    <hangnum nr="27"/>
    <gatha type="1"> Veyyāvaccakarārivāpagāyaṃ</gatha>
    <gatha type="2">Sevālādimalāpanena mīnā,</gatha>
    <gatha type="3">Pādañcandagamīnalakkhaṇassa</gatha>
    <gatha type="last">Tassa’gge vimalikariṃsu vāriṃ; ()</gatha>
    <hangnum nr="28"/>
    <gatha type="1"> Uttiṇṇassa visālasāḷasākhī-</gatha>
    <gatha type="2">Sākhāhatthapuṭehi puñknāya,</gatha>
    <gatha type="3">Gattaṃ mandasugandhagandhavāha-</gatha>
    <gatha type="last">Vatthaṃ sāḷavanaṅganā adāsi; ()</gatha>
    <hangnum nr="29"/>
    <gatha type="1"> Lokindo parimaṇḍalaṃ nivattho</gatha>
    <gatha type="2">Chādetvāna timaṇḍala’ntariyaṃ,</gatha>
    <gatha type="3">Bandhitvopari kāyabandhanampi</gatha>
    <gatha type="last">Kāsāvaṃ paridhāyi paṃsukūlaṃ; ()</gatha>
    <hangnum nr="30"/>
    <gatha type="1"> Pāyāsassa nirūdakassa ūna-</gatha>
    <gatha type="2">Paññāsappamite vidhāya piṇḍe,</gatha>
    <gatha type="3">Pācīnābhimukho nisajja najjā</gatha>
    <gatha type="last">Tīre tāya akāsi bhattakiccaṃ; ()</gatha>
    <hangnum nr="31"/>
    <gatha type="1"> Pāyāso madhuro’yamassa satta-</gatha>
    <gatha type="2">Sattāhaṃ paṭividdhabodhino hi,</gatha>
    <gatha type="3">Ojāsamapharaṇāya ṭhānamāsi</gatha>
    <gatha type="last">Tasmā so pavihāsi nibbihesaṃ; ()</gatha>
    <hangnum nr="32"/>
    <gatha type="1"> Bujjheyyaṃ yadi bodhimajja sohaṃ</gatha>
    <gatha type="2">Uddhaṃsotamayaṃ suvaṇṇapāti,</gatha>
    <gatha type="3">Gaṅgāyaṃ khipaki gacchatūti vatvā</gatha>
    <gatha type="last">Dhīmā dakkhiṇahatthagaṃ tamagghaṃ; ()</gatha>
    <hangnum nr="33"/>
    <gatha type="1"> Sotaṃ bhindiya sā savantimajjhe</gatha>
    <gatha type="2">Ṭhatvā pāti yato asītihatthaṃ,</gatha>
    <gatha type="3">Uddhaṃsotamupecca sannimujji</gatha>
    <gatha type="last">Tasmā so’pi nimujji pītinajjaṃ; ()</gatha>
    <hangnum nr="34"/>
    <gatha type="1"> Nāgānaṃ bhavanaṃ upecca tiṇṇaṃ</gatha>
    <gatha type="2">Buddhānaṃ panimamhi bhaddakappe,</gatha>
    <gatha type="3">Sāpātiparibhuttasoṇṇapāti</gatha>
    <gatha type="last">Ghaṭṭetvāna ṭhitā katānurāvā; ()</gatha>
    <hangnum nr="35"/>
    <gatha type="1"> Taṃ dīghāyukakālanāgarājā</gatha>
    <gatha type="2">Sutvā saddamathajjape’kabuddho,</gatha>
    <gatha type="3">Uppannoti jinaṃ abhitthavanto</gatha>
    <gatha type="last">Aṭṭhāsi thutigītikāsatehi; ()</gatha>
    <hangnum nr="36"/>
    <gatha type="1"> Chāyābaddhavisālasāḷasālaṃ</gatha>
    <gatha type="2">Patvāsāḷavanaṃ nadīsamīpe,</gatha>
    <gatha type="3">Ājīvaṭṭhamasīlasaṃvarena</gatha>
    <gatha type="last">Ādoyeva visuddhakāyavāco; ()</gatha>
    <hangnum nr="37"/>
    <gatha type="1"> Katvāṭṭhārasapiṭṭhikaṇṭakānaṃ</gatha>
    <gatha type="2">Koṭīnaṃpaṭipādanaṃ kamena,</gatha>
    <gatha type="3">Pallaṅkassanisajjabandhanena</gatha>
    <gatha type="last">Kammaṭṭhānasatiṃ upaṭṭhapetvā; ()</gatha>
    <hangnum nr="38"/>
    <gatha type="1"> Ānāpānasatiṃpariggahetvā</gatha>
    <gatha type="2">Nibbattesimalaggahītapubbe,</gatha>
    <gatha type="3">Rūpārūpasamādhayo’ṭṭhapañcā-</gatha>
    <gatha type="last">Bhiññāyo vasitāca so vasīso ()</gatha>
    <hangnum nr="39"/>
    <gatha type="1"> Jhānassādarato divāvihāraṃ</gatha>
    <gatha type="2">Katvā sāḷavane surāsurehi,</gatha>
    <gatha type="3">Dhīro maggamalaṅkataṃ karīva</gatha>
    <gatha type="last">Gantuṃ otariyatrabodhimūlaṃ; ()</gatha>
    <hangnum nr="40"/>
    <gatha type="1"> Lājādīkusumehivippakiṇṇo</gatha>
    <gatha type="2">Muttāpaṇḍaravāḷukātthato so,</gatha>
    <gatha type="3">Maggo tuṅgataraṅga bhaṅgahāri</gatha>
    <gatha type="last">Lakkhīvāsapayodadhīri’vā’si; ()</gatha>
    <hangnum nr="41"/>
    <gatha type="1"> Majjhā’ropitapaṅkajābhirāmaṃ</gatha>
    <gatha type="2">Muttādāmasamākulaṃ samantā,</gatha>
    <gatha type="3">Kaṇṇolambasuvaṇṇaghaṇṭamassa</gatha>
    <gatha type="last">Deṭā dibbavitāna mukkhipiṃsu; ()</gatha>
    <hangnum nr="42"/>
    <gatha type="1"> Lokatthaṃ karaṇāya coditasmiṃ</gatha>
    <gatha type="2">Tasmiṃ lokadivākare’kavīre,</gatha>
    <gatha type="3">Gacchante sahajātabodhimūlaṃ</gatha>
    <gatha type="last">Āloko udapādi sabbaloke; ()</gatha>
    <hangnum nr="43"/>
    <gatha type="1"> Āyantaṃ tiṇhārako pathamhi</gatha>
    <gatha type="2">Disvā sotthiyanāmabhūsuro taṃ,</gatha>
    <gatha type="3">Pādāsi tiṇamuṭṭhiyo’ṭṭhamattā</gatha>
    <gatha type="last">Nātho tāni tiṇāni sampaṭicchi; ()</gatha>
    <hangnum nr="44"/>
    <gatha type="1"> Vattatte varapāṭihāriyamhi</gatha>
    <gatha type="2">Magge gandhagajo’ca jamhamāno,</gatha>
    <gatha type="3">Sampatto karuṇākalattabhattā</gatha>
    <gatha type="last">Sambodhādhigamāya bodhimūlaṃ; ()</gatha>
    <hangnum nr="45"/>
    <gatha type="1"> Tassosīdaṭhitaṃ’va cakkavāḷaṃ</gatha>
    <gatha type="2">Heṭṭhā dakkhiṇato’ttarānanassa,</gatha>
    <gatha type="3">Paññāyu’ttaracakkavāḷamuddhaṃ</gatha>
    <gatha type="last">Laṅghitvānaṭhitaṃ’va ābhavaggaṃ; ()</gatha>
    <hangnum nr="46"/>
    <gatha type="1"> Evaṃ pacchimamuttaraṃ disampi</gatha>
    <gatha type="2">Aṭṭhānanti padakkhiṇaṃ karonto,</gatha>
    <gatha type="3">Gantvā ṭhānavaraṃ puratthimasmiṃ</gatha>
    <gatha type="last">Aṭṭhāsi vasi pacchimānano so; ()</gatha>
    <hangnum nr="47"/>
    <gatha type="1"> Dhīmā dakkhiṇapāṇipallavena</gatha>
    <gatha type="2">Agge tāni tiṇāni sattharī so,</gatha>
    <gatha type="3">Tamhā cuddasahatthamuppatitvā</gatha>
    <gatha type="last">Pallaṅko samalaṅkarī dumindaṃ; ()</gatha>
    <hangnum nr="48"/>
    <gatha type="1"> Dakkho kārupavīṇacittakāro</gatha>
    <gatha type="2">Kātuṃ vā’likhituṃ yathānasakkā,</gatha>
    <gatha type="3">Aṭṭhaṃsu haritāni santhatāni</gatha>
    <gatha type="last">Evaṃ tāni tiṇāni uppatitvā; ()</gatha>
    <hangnum nr="49"/>
    <gatha type="1"> Maṃsādī upasussare nahārū</gatha>
    <gatha type="2">Aṭṭhīcepyavasissare sarīre;</gatha>
    <gatha type="3">Muñceyyaṃ caturāsavehi yāva</gatha>
    <gatha type="last">Bhindissāmi natāvimaṃ ahanti; ()</gatha>
    <hangnum nr="50"/>
    <gatha type="1"> Daḷhaṃ cintiya daḷhamānaso so</gatha>
    <gatha type="2">Pācīnābhimukho dumindabandhaṃ;</gatha>
    <gatha type="3">Katvā piṭṭhigataṃ nisīdi bodhi-</gatha>
    <gatha type="last">Pallaṅkamhi yugandhare ravī’va; ()</gatha>
    <hangnum nr="51"/>
    <gatha type="1"> Lokeso sasimaṇḍalāvabhāsaṃ</gatha>
    <gatha type="2">Setacchattamadhārayī tadaññe,</gatha>
    <gatha type="3">Suddhāvāsatalaṭṭhadevatā taṃ</gatha>
    <gatha type="last">Pūjesuṃ makuṭappitañjalīhi; ()</gatha>
    <hangnum nr="52"/>
    <gatha type="1"> Ye rūpāvacare vasanti devā</gatha>
    <gatha type="2">Te ca’ññatra asaññasattadeve,</gatha>
    <gatha type="3">Sampatvā vajirāsane nisinnaṃ</gatha>
    <gatha type="last">Pūjesuṃ kusumākulañjalīhi ()</gatha>
    <hangnum nr="53"/>
    <gatha type="1"> Ekacce paranimmitādilokā</gatha>
    <gatha type="2">Patvā bhattibharā’marā mahiṃsu,</gatha>
    <gatha type="3">Pūjābhaṇḍasamābhikiṇṇahatthā</gatha>
    <gatha type="last">Mārāriṃ tahimāpa pāpimā kiṃ; ()</gatha>
    <hangnum nr="54"/>
    <gatha type="1"> Ye nimmāṇaratimhi nijjarā te;</gatha>
    <gatha type="2">Patvā gandhakaraṇḍamaṇḍalehi,</gatha>
    <gatha type="3">Sampūjesumalaṅkataṅghipīṭhaṃ</gatha>
    <gatha type="last">Naṃ seṭṭhaṃ vijayāsanopaviṭṭhaṃ; ()</gatha>
    <hangnum nr="55"/>
    <gatha type="1"> Aṭṭhāsi tusitālayā saseno</gatha>
    <gatha type="2">Patvā santusitavhadevarājā,</gatha>
    <gatha type="3">Vijento harimora piñchapuñja-</gatha>
    <gatha type="last">Sobhaṃ kañcanatālavaṇṭapantiṃ; ()</gatha>
    <hangnum nr="56"/>
    <gatha type="1"> Patvā yāmasurālayā saseno</gatha>
    <gatha type="2">Saṃvijesi suyāma devarājā,</gatha>
    <gatha type="3">Dhīraṃ soṇṇapaṇāḷikānipāta-</gatha>
    <gatha type="last">Dhārāsannibhacārucāmarehi; ()</gatha>
    <hangnum nr="57"/>
    <gatha type="1"> Devindo vijayuttarākhyasaṅkhaṃ</gatha>
    <gatha type="2">Vīsaṃ hatthasataṃ dhamītadaññe,</gatha>
    <gatha type="3">Pūjesuṃ tamupecca koviḷāra-</gatha>
    <gatha type="last">Pupphādīhi ca tāvatiṃsadevā; ()</gatha>
    <hangnum nr="58"/>
    <gatha type="1"> Yakkhādīhi purakkhatā’pi deva-</gatha>
    <gatha type="2">Rājāno caturo catuddisāsu,</gatha>
    <gatha type="3">Rakkhaṃ saṃvidahiṃsu devalokā</gatha>
    <gatha type="last">Taṃ patvāna vinaṭṭhalomahaṭṭhaṃ; ()</gatha>
    <hangnum nr="59"/>
    <gatha type="1"> Vādento saramaṇḍalaṃ vidhāya</gatha>
    <gatha type="2">Vīṇaṃ pañcasikho’pi beḷuvākhyaṃ,</gatha>
    <gatha type="3">Taṃ sampūjayi kālanāgarājā</gatha>
    <gatha type="last">Thomento thutigītikāsatehi; ()</gatha>
    <hangnum nr="60"/>
    <gatha type="1"> Evaṃ kāhaḷabherisaṅkhavīṇā-</gatha>
    <gatha type="2">Ghaṇṭāvījanichattacāmarehi,</gatha>
    <gatha type="3">Naccādīhicalājapañcamehi</gatha>
    <gatha type="last">Dīpaddhupadhajehi mānayuṃ taṃ; ()</gatha>
    <hangnum nr="61"/>
    <gatha type="1"> Siddhattho paṭisiddhamāradheyyo</gatha>
    <gatha type="2">Kattuṃ attavase sadevalokaṃ,</gatha>
    <gatha type="3">Sutvā vāyamatīti bodhimaṇḍe</gatha>
    <gatha type="last">Māro tatra samārabhitthagantuṃ; ()</gatha>
    <hangnum nr="62"/>
    <gatha type="1"> Tasmiṃ kho samaye bhayāvahāni</gatha>
    <gatha type="2">Mārasso’taraṇāya kāraṇāni,</gatha>
    <gatha type="3">Cakkhacāpāthagatāni dunnimitta-</gatha>
    <gatha type="last">Rūpādīni tilokalocanassa; ()</gatha>
    <hangnum nr="63"/>
    <gatha type="1"> Sukkha’mhodhararāvabherirāva-</gatha>
    <gatha type="2">Vipphārābadhirīkatambarampi,</gatha>
    <gatha type="3">Bhīmaṃ vijjulatā’sighaṭṭaṇehi</gatha>
    <gatha type="last">Mārassā’havambḍalābhamāha; ()</gatha>
    <hangnum nr="64"/>
    <gatha type="1"> Mārassā’gamanañjase rajova</gatha>
    <gatha type="2">Vājīnaṃ khuraghaṭṭaṇena jāto,</gatha>
    <gatha type="3">Ukkāpātasataṃ janesi tassa</gatha>
    <gatha type="last">Cakkhavāniṭṭhaphakhalaṃ disāsu ḍāho; ()</gatha>
    <hangnum nr="65"/>
    <gatha type="1"> Vehāse vicaruṃ kabandharūpā</gatha>
    <gatha type="2">Kākolā balipuṭṭhavāyasārī,</gatha>
    <gatha type="3">Unnādiṃsu kharānilo pavāyī</gatha>
    <gatha type="last">Abbhuṭṭhāsi rajo disāsu dhūmo; ()</gatha>
    <hangnum nr="66"/>
    <gatha type="1"> Āloko vigato ghaṇandhakāro</gatha>
    <gatha type="2">Otiṇṇo mahikāsamābhikiṇṇo,</gatha>
    <gatha type="3">Ākāso pathavi bhūsaṃ pakampi</gatha>
    <gatha type="last">Meghacchannadinaṃ dinaṃ babhūva; ()</gatha>
    <hangnum nr="67"/>
    <gatha type="1"> Siddhatthañhi asiddhamatthametaṃ</gatha>
    <gatha type="2">Kātuṃ assavamārakiṅkarāme,</gatha>
    <gatha type="3">Vatve’thā’ti pajāpatī saseno</gatha>
    <gatha type="last">Tattheva’ntaradhāyi tāvadeva; ()</gatha>
    <hangnum nr="68"/>
    <gatha type="1"> Sā setā purato pajāpatissa</gatha>
    <gatha type="2">Āsī bārasayojanaṃ vinaddhā,</gatha>
    <gatha type="3">Evaṃ dakkhiṇavāmano ca loka-</gatha>
    <gatha type="last">Dhātvantāvadhīmāsi pacchato’pi; ()</gatha>
    <hangnum nr="69"/>
    <gatha type="1"> Uddhaṃ sā navayojanappamāṇā</gatha>
    <gatha type="2">Saddo bhūmividāraṇori’vā si,</gatha>
    <gatha type="3">So’paḍḍhaṃ satayojanaṃ babhūva</gatha>
    <gatha type="last">Uccaṃ so girimekhalo gajindo; ()</gatha>
    <hangnum nr="70"/>
    <gatha type="1"> Nāhesuṃ parisāsu nimmitāsuṃ</gatha>
    <gatha type="2">Dveyodhā sadisāyudhādadhānā,</gatha>
    <gatha type="3">Tabyāsena alañhi lomahaṃso</gatha>
    <gatha type="last">Yassā’nussaraṇena ce siyā me; ()</gatha>
    <hangnum nr="71"/>
    <gatha type="1"> Māpetvā sahasā sahassabāhuṃ</gatha>
    <gatha type="2">Gaṇhitvā vividhāyudhāni tehi,</gatha>
    <gatha type="3">Ārūḷho girimekhalaṃ saseno</gatha>
    <gatha type="last">Māro pāturahosi baddhavero; ()</gatha>
    <hangnum nr="72"/>
    <gatha type="1"> Deveso yasasā samaṃ sakena</gatha>
    <gatha type="2">Setacchatta magañchi saṃharitvā,</gatha>
    <gatha type="3">Deveso yasasā samaṃ sakena</gatha>
    <gatha type="last">Saṅakkhaṃ piṭṭhigataṃ vidhāya dhāvī; () (Yamakabandhanaṃ)</gatha>
    <hangnum nr="73"/>
    <gatha type="1"> Saṅkocā’nanakāhalo jagāma</gatha>
    <gatha type="2">Pātālaṃ khalu kālanāgarājā,</gatha>
    <gatha type="3">Vīṇādoṇisakho sakhānapekho</gatha>
    <gatha type="last">Tamhā pañcasikho kalahuṃ palāyi; ()</gatha>
    <hangnum nr="74"/>
    <gatha type="1"> Disvā mārabalaṃ samosarantaṃ</gatha>
    <gatha type="2">Sampattā janatā palāyi bhītā,</gatha>
    <gatha type="3">Sosīho’va vihāsi sakyasīho</gatha>
    <gatha type="last">Eko kamārakarindakumhabhedī; ()</gatha>
    <hangnum nr="75"/>
    <gatha type="1"> Passitvā’dharakantibhāramassa</gatha>
    <gatha type="2">Vattamhoruha mindirāvihāraṃ,</gatha>
    <gatha type="3">Siddhatthena samo nacatthi loke</gatha>
    <gatha type="last">Iccevaṃ kalimā’ha mārasenaṃ; ()</gatha>
    <hangnum nr="76"/>
    <gatha type="1"> Etasasā’bhimukhā mayaṃ kadāci</gatha>
    <gatha type="2">Nosakkoma’bhiyujjhitunti tātā,</gatha>
    <gatha type="3">Vatvā uttarapassato samāro</gatha>
    <gatha type="last">Khandhāvāramabandhi baddhavero;</gatha>
    <hangnum nr="77"/>
    <gatha type="1"> Disvā’jjhottharamānamārasenaṃ</gatha>
    <gatha type="2">Ārakkhāvaraṇaṃ thiraṃ vidhāya,</gatha>
    <gatha type="3">Khandhāvāramabandhi sopi vīro</gatha>
    <gatha type="last">Jetuṃ taṃ dasapāramī bhaṭehi; ()</gatha>
    <hangnum nr="78"/>
    <gatha type="1"> Māro bhudharamerucakkavāḷe</gatha>
    <gatha type="2">Rukkhādīni vicuṇṇituṃ samatthaṃ,</gatha>
    <gatha type="3">Khobhetvā bhuvanattayaṃ disāsu</gatha>
    <gatha type="last">Uṭṭhāpesi samīraṇaṃ sughoraṃ; ()</gatha>
    <hangnum nr="79"/>
    <gatha type="1"> Vāto pāramidhāmavārito so</gatha>
    <gatha type="2">Nittejaṃ palayānilassamopi,</gatha>
    <gatha type="3">Patto cāmaramandamārutova</gatha>
    <gatha type="last">Tandehotuparissamaṃ jahāsi; ()</gatha>
    <hangnum nr="80"/>
    <gatha type="1"> Dhārāvegavihinnabhūmibhāgaṃ</gatha>
    <gatha type="2">Gambhīrā’sanirāvanibbharā’ghaṃ,</gatha>
    <gatha type="3">Māro māpayi tuṅgavīcabhaṅgaṃ</gatha>
    <gatha type="last">Vassoghaṃ paripātarukkhaselaṃ; ()</gatha>
    <hangnum nr="81"/>
    <gatha type="1"> Vīro pāramipāḷibandhanena</gatha>
    <gatha type="2">Rakkhaṃ bandhi nijantabhāvakhette,</gatha>
    <gatha type="3">Teno’gho vipathaṅgamo vipakkha-</gatha>
    <gatha type="last">Senāyā’si pavāhaṇe nidānaṃ; ()</gatha>
    <hangnum nr="82"/>
    <gatha type="1"> Tejokhaṇḍasamānamattano so</gatha>
    <gatha type="2">Tattaṃ pajjalitaṃ sajotibhūtaṃ,</gatha>
    <gatha type="3">Māpetvo’palavassamappasayhaṃ</gatha>
    <gatha type="last">Jhāpetuṃ tamupakkamittha māro; ()</gatha>
    <hangnum nr="83"/>
    <gatha type="1"> Mārasseva patantamuttamaṅge</gatha>
    <gatha type="2">Ghoraṃ pāramivāyuvegaruddhaṃ,</gatha>
    <gatha type="3">Taṃvassaṃ vajirāsanūpacāre</gatha>
    <gatha type="last">Pūjāpupphaguḷattanaṃ jagāma; ()</gatha>
    <hangnum nr="84"/>
    <gatha type="1"> Assaddho visadiddhatiṇhadhāraṃ</gatha>
    <gatha type="2">Ādittaṃ pihitambaro’daraṃ so,</gatha>
    <gatha type="3">Māpesi asisattitomarādi-</gatha>
    <gatha type="last">Vassaṃ sabbadisānipātamānaṃ; ()</gatha>
    <hangnum nr="85"/>
    <gatha type="1"> Tasmiṃ pāramivammavammitasmiṃ</gatha>
    <gatha type="2">Vissaṭṭhā’yudhavuṭṭhi kuṇṭhitaggā,</gatha>
    <gatha type="3">Patvā sampati pupphavuṭṭhibhāvaṃ</gatha>
    <gatha type="last">Tappādāsanamatthake papāta; ()</gatha>
    <hangnum nr="86"/>
    <gatha type="1"> Māro vicciṭacicciṭāyamānaṃ</gatha>
    <gatha type="2">Saṃvaṭṭānalakhaṇḍavibbhamaṃ so,</gatha>
    <gatha type="3">Vassaṅgāramayaṃ savipphuliṅgaṃ</gatha>
    <gatha type="last">Uṭṭhāpesi palāsapakupphavaṇṇaṃ; ()</gatha>
    <hangnum nr="87"/>
    <gatha type="1"> Khippaṃpāramimantajappanena</gatha>
    <gatha type="2">Aṅgārāninivāritānitāni,</gatha>
    <gatha type="3">Taṃbuddhaṅkurapuṇṇacandabimbaṃ</gatha>
    <gatha type="last">Sevantānivikiṇṇabhānivāsuṃ; ()</gatha>
    <hangnum nr="88"/>
    <gatha type="1"> Bhasmīkātumalantimāraveriṃ</gatha>
    <gatha type="2">Dhūmākiṇṇamaniggataggijālaṃ,</gatha>
    <gatha type="3">Mārobheravarāvamussadābha-</gatha>
    <gatha type="last">Mabbhuṭṭhāpayikhārabhasmavassaṃ; ()</gatha>
    <hangnum nr="89"/>
    <gatha type="1"> Setāmuddhanivippakiṇṇabhasmiṃ</gatha>
    <gatha type="2">Taṃvassaṃcitapāramībalena,</gatha>
    <gatha type="3">Patvācandanagandhacuṇṇabhāvaṃ</gatha>
    <gatha type="last">Mārārissapapātapādamūle; ()</gatha>
    <hangnum nr="90"/>
    <gatha type="1"> Asmiṃ guvalayālavāḷagabbhe</gatha>
    <gatha type="2">Sampātānaladaḍḍhavaṇṇudhāraṃ,</gatha>
    <gatha type="3">Uttāsāvahamattano’pi kaṇho</gatha>
    <gatha type="last">Vassāpesi uḷāravaṇṇuvassaṃ; ()</gatha>
    <hangnum nr="91"/>
    <gatha type="1"> Disvā’ṅakghīnakharāliraṃsigaṅgā-</gatha>
    <gatha type="2">Tīrussāritavaṇṇurāsi massa,</gatha>
    <gatha type="3">Aṅgāro’va’dhikodhapāvakena</gatha>
    <gatha type="last">Kaṇho kaṇhataro’si jhāpitatto; ()</gatha>
    <hangnum nr="92"/>
    <gatha type="1"> Dhūpāyantamavīcimaccimantaṃ</gatha>
    <gatha type="2">Samphuṭṭhaṃ ghanapheṇaṇabubbulehi,</gatha>
    <gatha type="3">Vassaṃ paṅkamayaṃ bhusaṃ nimuggo</gatha>
    <gatha type="last">Māro māpayi pañcakāmapaṅke; ()</gatha>
    <hangnum nr="93"/>
    <gatha type="1"> Tasmiṃpāramisattīsitibhūte</gatha>
    <gatha type="2">Paṅke candanapaṅkabhāvayāte,</gatha>
    <gatha type="3">Māro passiya phullapaṅkajāhaṃ</gatha>
    <gatha type="last">Kopā paṅkahatānanorivāsi; ()</gatha>
    <hangnum nr="94"/>
    <gatha type="1"> Mārāriṃ iminā hanāmahantī</gatha>
    <gatha type="2">So lokantariyatdhakāraghoraṃ,</gatha>
    <gatha type="3">Māro sūvividāriyaṃ disāsu</gatha>
    <gatha type="last">Uṭṭhāpesighanandhakārakhandhaṃ; ()</gatha>
    <hangnum nr="95"/>
    <gatha type="1"> So’yaṃ pāramijātaraṃsijāla-</gatha>
    <gatha type="2">Bhinnā’sesatamojinaṅkureṇo,</gatha>
    <gatha type="3">Pallaṅkodayapabbatodito’si</gatha>
    <gatha type="last">Kāmaṃ māratusārasosanāya; ()</gatha>
    <hangnum nr="96"/>
    <gatha type="1"> Etaṃ gaṇhatha bandhathā’ti vatvā</gatha>
    <gatha type="2">Niṭṭhaṃ kappamavaṇṇiyaṃ kavīhi,</gatha>
    <gatha type="3">Saddhiṃ mārabalenu’pāgato so</gatha>
    <gatha type="last">Kuddho yuddhamakā pamattabandhu; ()</gatha>
    <hangnum nr="97"/>
    <gatha type="1"> Taṃ disvā’calaniccalaṭṭhamesa</gatha>
    <gatha type="2">Pallaṅko nacapāpuṇāti tuyhaṃ,</gatha>
    <gatha type="3">Mayhaṃ he’su’pakapakpateva tasmā</gatha>
    <gatha type="last">Asmā vuṭṭhahathā’vusotya’voca; ()</gatha>
    <hangnum nr="98"/>
    <gatha type="1"> Ekā’pī samatiṃsapāramīnaṃ</gatha>
    <gatha type="2">Pallaṅkatthamapūritā tayā’ti,</gatha>
    <gatha type="3">Vutte so khipi nijjito’racakkaṃ</gatha>
    <gatha type="last">Cakkaṃ cakkavaraṅkitassa sīse; ()</gatha>
    <hangnum nr="99"/>
    <gatha type="1"> Taṃ cakkāyudhamujjhitappabhāvaṃ</gatha>
    <gatha type="2">Yuddhe laddhajayassa mārajissa,</gatha>
    <gatha type="3">Ussisamhi varāsanūpacāre</gatha>
    <gatha type="last">Setacchantamivussitaṃ rarāja; ()</gatha>
    <hangnum nr="100"/>
    <gatha type="1"> Tuyhaṃ sañcinanamhi pāramīnaṃ</gatha>
    <gatha type="2">Ko sakkhī’ti ahañca sakkhihomi,</gatha>
    <gatha type="3">Sakkhī’ganti pavattamārasenā-</gatha>
    <gatha type="last">Ghoso bhumividāraṇori’vāsi; ()</gatha>
    <hangnum nr="101"/>
    <gatha type="1"> Dāpentonijasakkhimuggatejo</gatha>
    <gatha type="2">Bāhuṃtāvapasārayī paviro,</gatha>
    <gatha type="3">Sakkhīhantīvadaṃ’va mārasenaṃ</gatha>
    <gatha type="last">Tajjento’va babhūva bhumicālo; ()</gatha>
    <hangnum nr="102"/>
    <gatha type="1"> Mātaṅgo girimekhalo chitāriṃ</gatha>
    <gatha type="2">Vandanto’vapapāta jannukehi,</gatha>
    <gatha type="3">Māro laddhaparājayo nivattha-</gatha>
    <gatha type="last">Vatthassā’pi anissaro palāyi; ()</gatha>
    <hangnum nr="103"/>
    <gatha type="1"> Ghoramārabalavāraṇādhipa-</gatha>
    <gatha type="2">Mānadappanibhakumbhadāraṇo,</gatha>
    <gatha type="3">Bodhimūlavajirāsanopari</gatha>
    <gatha type="last">Kesarīva virarāja māraji; ()</gatha>
    <paragraph>Iti medhānandābhidhānena yatinā viracite sakala kavakijana hadayānandadānanidāne jinavaṃsadīpe avidūre nidāne devaputta mārabala viddhaṃsana pavattiparidīpo dvādasamo saggo.</paragraph>
    <hangnum nr="1"/>
    <gatha type="1"> Nikhilamāratusāravisosino</gatha>
    <gatha type="2">Athajinaṅakkuradīdhitimālino,</gatha>
    <gatha type="3">Ravi katāvasaro’va’parācalaṃ</gatha>
    <gatha type="last">(Duta’vilambita) gāmimupāgamī; ()</gatha>
    <hangnum nr="2"/>
    <gatha type="1"> Jaladhivārisinehasupurite</gatha>
    <gatha type="2">Abhavi paṃsumahītalamallake,</gatha>
    <gatha type="3">Paṇihitāparabhudharavattikā-</gatha>
    <gatha type="last">Jalitadīpasikhe’va nabhomaṇi; ()</gatha>
    <hangnum nr="3"/>
    <gatha type="1"> Udayapabbatagabbhasamubbhavaṃ</gatha>
    <gatha type="2">Sakayasopaṭibimbasamaṃsubhaṃ,</gatha>
    <gatha type="3">Sapadi tappamukhe sasimaṇḍalaṃ</gatha>
    <gatha type="last">Kasiṇamaṇḍalavibbhamamubbahi; ()</gatha>
    <hangnum nr="4"/>
    <gatha type="1"> Aruṇavaṇṇasudhākara bhākarā</gatha>
    <gatha type="2">Divasasandhivilāsiniyā khaṇaṃ,</gatha>
    <gatha type="3">Parihariṃsu’dayāparabhudhara-</gatha>
    <gatha type="last">Savaṇagaṃ maṇimaṇḍana vibbhamaṃ; ()</gatha>
    <hangnum nr="5"/>
    <gatha type="1"> Ravidhurā vidhurā sarasīvadhu</gatha>
    <gatha type="2">Kamalakomalakosapuṭañjalī,</gatha>
    <gatha type="3">Upavane pavane’ritabhūruhā</gatha>
    <gatha type="last">Panamitānamitāva tapodhanaṃ; () (Yamakabandhanaṃ;)</gatha>
    <hangnum nr="6"/>
    <gatha type="1"> Aparasāgaramuddhani bhāsuraṃ</gatha>
    <gatha type="2">Timirajālaparaṃ ravimaṇḍalaṃ,</gatha>
    <gatha type="3">Mukulitamburuhassirimāhari</gatha>
    <gatha type="last">Bhamaracakkabharaṃ sarasūpari; ()</gatha>
    <hangnum nr="7"/>
    <gatha type="1"> Lavaṇavāridhikācasarāvake</gatha>
    <gatha type="2">Aparabhūdhara kūṭa bhujappitā,</gatha>
    <gatha type="3">Sūriyamaṇḍalapāti nimujjiya</gatha>
    <gatha type="last">Purimayāmamukhaṃnakimāhari; ()</gatha>
    <hangnum nr="8"/>
    <gatha type="1"> Maṇipabhāruṇa bhākara maṇḍalaṃ</gatha>
    <gatha type="2">Tamanubhuya mahambudhirāhunā,</gatha>
    <gatha type="3">Mukhagataṃvamitaṃ viyaka lohitaṃ</gatha>
    <gatha type="last">Jaladarāji rarāja dinaccaye; ()</gatha>
    <hangnum nr="9"/>
    <gatha type="1"> Vitatameghapabhāhi muhuṃ muhuṃ</gatha>
    <gatha type="2">Kaḷita pāṭala pallava sampadaṃ,</gatha>
    <gatha type="3">Vanaghaṭaṃ viṭapantaragaṃ kamā</gatha>
    <gatha type="last">Phūṭatamopaṭalaṃpariṇāmayī ()</gatha>
    <hangnum nr="10"/>
    <gatha type="1"> Subhajanebhajanenirapekkhinī</gatha>
    <gatha type="2">Vipatinī patinīva rajassalā,</gatha>
    <gatha type="3">Sumadhupe madhupe parivajjayuṃ</gatha>
    <gatha type="last">Kamalinīmalinīkatanirajā; () (Yamakabandhanaṃ;)</gatha>
    <hangnum nr="11"/>
    <gatha type="1"> Madhumadālikulā makulāvalī</gatha>
    <gatha type="2">Anilabhaṅga taraṅga bhujeritā,</gatha>
    <gatha type="3">Paduminī ramaṇīhi sirimato</gatha>
    <gatha type="last">Sumahitāmaṇikiṅkiṇiseṇiva; ()</gatha>
    <hangnum nr="12"/>
    <gatha type="1"> Rasikapakka phalāphala sālisu</gatha>
    <gatha type="2">Tarusiresu samosaramānakā,</gatha>
    <gatha type="3">Timirakhaṇḍanibhā badhirīkaruṃ</gatha>
    <gatha type="last">Ravipathaṃ virutehi vibhaṅgamā; ()</gatha>
    <hangnum nr="13"/>
    <gatha type="1"> Kumudinīpamadā’thasudhākara-</gatha>
    <gatha type="2">Karasatehi parāmasanāparaṃ,</gatha>
    <gatha type="3">Kusumahāsavilāsadharā bhusaṃ</gatha>
    <gatha type="last">Bhuvanavandiragabbhamalaṅkari; ()</gatha>
    <hangnum nr="14"/>
    <gatha type="1"> Himakaro hariṇañjanahārinā</gatha>
    <gatha type="2">Nijakarena nirākari taṅkhaṇe,</gatha>
    <gatha type="3">Sakalaloka’vilocana sambhavaṃ</gatha>
    <gatha type="last">Ghanatamopaṭalaṃhisajo yathā; () (Silesabandhanaṃ)</gatha>
    <hangnum nr="15"/>
    <gatha type="1"> Sapadipāramitāramitāsayo</gatha>
    <gatha type="2">Navama’nussatiyāsatiyā paraṃ,</gatha>
    <gatha type="3">Adhikatā’dhi samādhi samāhito</gatha>
    <gatha type="last">Purimajātibhave tibhave sari; () (Yamakabandhanaṃ)</gatha>
    <hangnum nr="16"/>
    <gatha type="1"> Sumatipādaka jhāna samuṭṭhito</gatha>
    <gatha type="2">Purimakhandhasamūhamanukkamaṃ,</gatha>
    <gatha type="3">Asariso’panisinnajayāsana-</gatha>
    <gatha type="last">Ppabhuti yāvasumedhabhavāvadhiṃ; ()</gatha>
    <hangnum nr="17"/>
    <gatha type="1"> Idhabhave samanantarajātiyaṃ</gatha>
    <gatha type="2">Tadiyakhandhapabandhamanussari,</gatha>
    <gatha type="3">Ticatupañcachasatta nava’ṭṭhapi</gatha>
    <gatha type="last">Dasapi visatitiṃsati jātiyo; ()</gatha>
    <hangnum nr="18"/>
    <gatha type="1"> Lahumanussaritāḷisa jātiyo</gatha>
    <gatha type="2">Pabhava khandhavasena tahiṃtahiṃ,</gatha>
    <gatha type="3">Bhavasataṃbhavupaḍḍhasataṃbhava-</gatha>
    <gatha type="last">Dasasataṃbhavalakkhamathāparaṃ ()</gatha>
    <hangnum nr="19"/>
    <gatha type="1"> Aparimāṇa yugantagajātiyo</gatha>
    <gatha type="2">Aparimāṇa vivaṭṭagajātiyo,</gatha>
    <gatha type="3">Aparimāṇa yuganta vivaṭṭagā</gatha>
    <gatha type="last">Aparimāṇa guṇo sarijātiyo; ()</gatha>
    <hangnum nr="20"/>
    <gatha type="1"> Catusuyonisusattamanaṭṭhiti-</gatha>
    <gatha type="2">Tibhavapañcagatīsuparibbhamiṃ,</gatha>
    <gatha type="3">Kasirabhāravaho ahamañjase</gatha>
    <gatha type="last">Sakaṭabhāravaho gavajoyathā; ()</gatha>
    <hangnum nr="21"/>
    <gatha type="1"> Itisamañña dharo’simamutra’haṃ</gatha>
    <gatha type="2">Iti nihīnapasattha kulo bhaviṃ,</gatha>
    <gatha type="3">Iti bhaviṃ abhīrūpavirūpimā</gatha>
    <gatha type="last">Itipi bhatta phakhalāphala māhariṃ; ()</gatha>
    <hangnum nr="22"/>
    <gatha type="1"> Anubhaviṃkusalākusalārahaṃ</gatha>
    <gatha type="2">Vividhadukkhamadukkha madukkha khaṃ,</gatha>
    <gatha type="3">Dasasatāyu satāyumitobhaviṃ</gatha>
    <gatha type="last">Itibhavaṃtibhavaṃsamanussari; () (Yamakabandhanaṃ)</gatha>
    <hangnum nr="23"/>
    <gatha type="1"> Itiha yāvasumedha bhavaṃ sudhī</gatha>
    <gatha type="2">Sumariyā’tigatā’mitajātiyo,</gatha>
    <gatha type="3">Asari sopaṭilomavasā tato-</gatha>
    <gatha type="last">Ppabhuti yāva ito tatiyaṃ bhavaṃ; ()</gatha>
    <hangnum nr="24"/>
    <gatha type="1"> Punaramutra tatobhavato cuto</gatha>
    <gatha type="2">Samupapajji manantarajātiyaṃ,</gatha>
    <gatha type="3">Tahimahaṃtusite tidasālaye</gatha>
    <gatha type="last">Bhavimatijjuti santusitābhidho; ()</gatha>
    <hangnum nr="25"/>
    <gatha type="1"> Tusitadevanikāyasamatvayo</gatha>
    <gatha type="2">Paramarūpa vilāsadharo’bhaviṃ,</gatha>
    <gatha type="3">Sumadhurāmatamāhari midisaṃ</gatha>
    <gatha type="last">Anubhaviṃsukhamindriya gocaraṃ; ()</gatha>
    <hangnum nr="26"/>
    <gatha type="1"> Samupajīvimamānusahāyana-</gatha>
    <gatha type="2">Catusahassa mahaṃtusitālaye,</gatha>
    <gatha type="3">Marugaṇamburuhāsanayācanaṃ</gatha>
    <gatha type="last">Iha paṭicca tato bhavato cuto; ()</gatha>
    <hangnum nr="27"/>
    <gatha type="1"> Jananirājiniyā maṇicetiye</gatha>
    <gatha type="2">Sugatadhātumivā’samakucchiyaṃ,</gatha>
    <gatha type="3">Ravikule paṭisandhimahaṃ pitra-</gatha>
    <gatha type="last">Narapatiṃ adhikicca samappayiṃ; ()</gatha>
    <hangnum nr="28"/>
    <gatha type="1"> Itiha rūpamarūpamanādikaṃ</gatha>
    <gatha type="2">Viparivattati vattati nāparaṃ,</gatha>
    <gatha type="3">Visatiyā sati yāva dhiyā’sanaṃ</gatha>
    <gatha type="last">Vihatamohatamo’si bhave sudhī; () (Yamakabandhanaṃ;)</gatha>
    <hangnum nr="29"/>
    <gatha type="1"> Cutupapattipabandhavasenahi</gatha>
    <gatha type="2">Avasavakattanadhātuparamparā,</gatha>
    <gatha type="3">Jalitadīpasikhe’va pavattati</gatha>
    <gatha type="last">Nayidhapuggalavedakakārako; ()</gatha>
    <hangnum nr="30"/>
    <gatha type="1"> Purimakhandhapabandhamanekadhā</gatha>
    <gatha type="2">Itivavatthayato hi kudiṭṭhiyo,</gatha>
    <gatha type="3">Apagatā’ttani vīsativatthukā</gatha>
    <gatha type="last">Tamihadiṭṭhivisuddhi’ti vuccati; ()</gatha>
    <hangnum nr="31"/>
    <gatha type="1"> Satimato ravimaṇḍalasantibhā</gatha>
    <gatha type="2">Sakaṭamagganibhā’yamanussati,</gatha>
    <gatha type="3">Purimajātisu nābhivirajjhati</gatha>
    <gatha type="last">Saravaye sarabhaṅgasaro yathā; ()</gatha>
    <hangnum nr="32"/>
    <gatha type="1"> Acutiyācutiyāmati māsane</gatha>
    <gatha type="2">Sutavatī’tavatī’hati bujjhituṃ,</gatha>
    <gatha type="3">Samudite’mudite kumudāni’ma</gatha>
    <gatha type="last">Nakamalā kamalāni alaṅkari; () (Yamakabandhanaṃ;)</gatha>
    <hangnum nr="33"/>
    <gatha type="1"> Ruciracandamaricivilepinī</gatha>
    <gatha type="2">Kumudasaṇḍavikāsavihāsinī,</gatha>
    <gatha type="3">Rajanimajjhimayāmavilāsinī</gatha>
    <gatha type="last">Tadadhisīladhanaṃ vijābhāsi kiṃ ()</gatha>
    <hangnum nr="34"/>
    <gatha type="1"> Ghanasunīlavisālatapovanaṃ</gatha>
    <gatha type="2">Analabhāsurakīṭakulākulaṃ,</gatha>
    <gatha type="3">Rajanirājiniyā kusumākulā-</gatha>
    <gatha type="last">Viraḷakesakalāpasiriṃ bhajī; ()</gatha>
    <hangnum nr="35"/>
    <gatha type="1"> Tadupahāraratāyi’va komudī-</gatha>
    <gatha type="2">Bhujalatāya vibhāvaribhīruyā,</gatha>
    <gatha type="3">Gahitalājakabhājanavibbhamaṃ</gatha>
    <gatha type="last">Phuṭitakeravakānana māhari; ()</gatha>
    <hangnum nr="36"/>
    <gatha type="1"> Tibhuvanekaraviṃ ravibhattari</gatha>
    <gatha type="2">Aparadīpagate sarasīvadhū,</gatha>
    <gatha type="3">Rajaniyā vihitāvasarā’pi kiṃ</gatha>
    <gatha type="last">Paricariṃsu patibbatamabbhutaṃ; ()</gatha>
    <hangnum nr="37"/>
    <gatha type="1"> Parilasiṃsu bhusaṃ bhuvane’vu bho</gatha>
    <gatha type="2">Ravipathe vitatā, vitatārakā,</gatha>
    <gatha type="3">Animise hi mahāya mahimato</gatha>
    <gatha type="last">Jalitadīpasikhāca mahītale; ()</gatha>
    <hangnum nr="38"/>
    <gatha type="1"> Makaratenaketanasantibhā</gatha>
    <gatha type="2">Tuhinadīdhitidīdhiti majjhime,</gatha>
    <gatha type="3">Nisi dadāra sadārasarāginaṃ</gatha>
    <gatha type="last">Hadayakeravakeravakānanaṃ; () (Yamakabandhanaṃ)</gatha>
    <hangnum nr="39"/>
    <gatha type="1"> Atha bhavābhavadiṭṭhivibheda naṃ</gatha>
    <gatha type="2">Vimati moha tamopuṭapāṭa naṃ,</gatha>
    <gatha type="3">Cutupapātapabhuti vijāna naṃ</gatha>
    <gatha type="last">Kathamalattha sadibbaviloca naṃ; ()</gatha>
    <hangnum nr="40"/>
    <gatha type="1"> Kusalakammapabhāvasamubbhavaṃ</gatha>
    <gatha type="2">Sukhumaduragatāni’pi gocaraṃ,</gatha>
    <gatha type="3">Animisāna pasādavilocanaṃ</gatha>
    <gatha type="last">Rudhirasembhamakalāpagataṃka yathā; ()</gatha>
    <hangnum nr="41"/>
    <gatha type="1"> Tathariva’kkhisamena sudhāsinaṃ</gatha>
    <gatha type="2">Vimatidiṭṭhimisodhanahetunā,</gatha>
    <gatha type="3">Hatamanopakilesamalena so</gatha>
    <gatha type="last">Vigatamānusakenahi cakkhunā; ()</gatha>
    <hangnum nr="42"/>
    <gatha type="1"> Karatalamburuhoparicakkhumā</gatha>
    <gatha type="2">Yathārivā’malakībadarīphalaṃ,</gatha>
    <gatha type="3">Cutupapattigatepi tathāgate</gatha>
    <gatha type="last">Tibhuvanamhi yathicchita maddasa; ()</gatha>
    <hangnum nr="43"/>
    <gatha type="1"> Navupapātakhaṇeca cutikkhaṇe</gatha>
    <gatha type="2">Visayabhāvamupenti tathāgatā,</gatha>
    <gatha type="3">Tadupacāravaseni’hadassanaṃ</gatha>
    <gatha type="last">Khamati aṭṭhakathācariyāsabho; ()</gatha>
    <hangnum nr="44"/>
    <gatha type="1"> Upadhihīna’dhihanīnatathāgate</gatha>
    <gatha type="2">Anapanītapaṇīta tathāgate,</gatha>
    <gatha type="3">Anabhirūpa’bhirūpatathāgate</gatha>
    <gatha type="last">Sugati duggati dugga mupāgate; () (Yamakabandhanaṃ;)</gatha>
    <hangnum nr="45"/>
    <gatha type="1"> Tiriyamuddhamadhopatitīya so</gatha>
    <gatha type="2">Matipahaṃ abhipassi yathārahaṃ,</gatha>
    <gatha type="3">Nicitakammapatheca tathāgate</gatha>
    <gatha type="last">Upari pādakajhānasamuṭṭhito; ()</gatha>
    <hangnum nr="46"/>
    <gatha type="1"> Akusalāni kariṃsu ime tidhā</gatha>
    <gatha type="2">Sucaritāni kariṃsu tidhā ime,</gatha>
    <gatha type="3">Ariyamaggaphalehika samaṅgino</gatha>
    <gatha type="last">Nasamaṇā’tipi antimavatthunā; ()</gatha>
    <hangnum nr="47"/>
    <gatha type="1"> Guṇanirākaraṇena asādhavo</gatha>
    <gatha type="2">Upavadiṃsu nasanti guṇā’ti’me,</gatha>
    <gatha type="3">Apicasapakpurisā’riyapuggale</gatha>
    <gatha type="last">Tadanurūpaguṇehi pasaṃsayuṃ; ()</gatha>
    <hangnum nr="48"/>
    <gatha type="1"> Vitathaladdhiparāmasanā ime</gatha>
    <gatha type="2">Paramaladdhiparāmasanā ime,</gatha>
    <gatha type="3">Gahitaladdhivasena tahiṃtahiṃ</gatha>
    <gatha type="last">Nicitakammapathā janatā ayaṃ; ()</gatha>
    <hangnum nr="49"/>
    <gatha type="1"> Caturapāyamapāyamapāyatiṃ</gatha>
    <gatha type="2">Upagatā sugati sugatiṃiti,</gatha>
    <gatha type="3">Yati samāhitavāhitavā’ ddasa</gatha>
    <gatha type="last">Animisakkhisamakkhisamanvito; () (Yamakabandhanaṃ)</gatha>
    <hangnum nr="50"/>
    <gatha type="1"> Sammāsammasatosato satimato kammādihetubbhavaṃ</gatha>
    <gatha type="2">Rūpārūpamanāgataṅni mahā mohandhakāro dhiyā,</gatha>
    <gatha type="3">Abbhatthaṅgami yāya soḷasavidhā kaṅkhācatekālikā</gatha>
    <gatha type="last">Sākaṅkhātaraṇabbisuddhu dutiyeyāme pavattā mati; ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne pubbenivāsañāṇadibbacakkhuñāṇādhigama pavattiparidīpo terasamo saggo.</paragraph>
    <hangnum nr="1"/>
    <gatha type="1"> Sudhākare vikasitakeravākare</gatha>
    <gatha type="2">Kamenu’ pāsati sati pacchimaṃ disaṃ,</gatha>
    <gatha type="3">Vihāvarī sasirucirānanaṃ jinaṃ</gatha>
    <gatha type="last">Bhajanti pacchimamathayāma motari; ()</gatha>
    <hangnum nr="2"/>
    <gatha type="1"> Khaṇaṃ nisāpati virahātureva’yaṃ</gatha>
    <gatha type="2">Nisāvadhū malinapayodharambarā,</gatha>
    <gatha type="3">Catuddisāyatanayanehi sampati</gatha>
    <gatha type="last">Mumoca sīkaranikarassubindavo; ()</gatha>
    <hangnum nr="3"/>
    <gatha type="1"> Kilesanāsanapasuto samādhinā</gatha>
    <gatha type="2">Puthujjano tadanusayaṃ yathubbahe,</gatha>
    <gatha type="3">Tathaṃ’sunā bhuvanakalaṅkasodhano</gatha>
    <gatha type="last">Nahe kalānidhi sakalaṅka mubbahī; ()</gatha>
    <hangnum nr="4"/>
    <gatha type="1"> Puratthime nabhasi vikiṇṇa tārakā-</gatha>
    <gatha type="2">Pabandhanibbharatimiraṃ viyākarī</gatha>
    <gatha type="3">Nisāvadhu valayitahārabhāsura-</gatha>
    <gatha type="last">Sunīlakomalanavakuntalassiriṃ; ()</gatha>
    <hangnum nr="5"/>
    <gatha type="1"> Vipassanābalavimalīkatantaro</gatha>
    <gatha type="2">Jinaṅkuro duritamalaṃva candimā,</gatha>
    <gatha type="3">Maricisañcayadhavalīkatambaro</gatha>
    <gatha type="last">Tamocayaṃ tamanucaraṃ nirākarī; ()</gatha>
    <hangnum nr="6"/>
    <gatha type="1"> Pavāyi sītalamalayānilo bhusaṃ</gatha>
    <gatha type="2">Disaṅganā sisiratusārabindavo,</gatha>
    <gatha type="3">Mumoca sā vicari nisā nisākara-</gatha>
    <gatha type="last">Marīcimañjariparicumbite bhuvi; ()</gatha>
    <hangnum nr="7"/>
    <gatha type="1"> Niraṅgaṇe nirupakilesa niccale</gatha>
    <gatha type="2">Mudumhi kamakmaniyavisuddhibhāvage,</gatha>
    <gatha type="3">Samāhite manasi vipassanāmanaṃ</gatha>
    <gatha type="last">Athāsavakkhayamatiyā’ bhīnīhari; ()</gatha>
    <hangnum nr="8"/>
    <gatha type="1"> Sabārasaṅgikabhavacakka majjhagā</gatha>
    <gatha type="2">Anukkamena’pi paṭilomato sudhī</gatha>
    <gatha type="3">Vavatthayaṃ yamariyañāṇadassanaṃ</gatha>
    <gatha type="last">Visuddhiyā visaddhiyā taduccate; ()</gatha>
    <hangnum nr="9"/>
    <gatha type="1"> Khaṇena yo sarati sahassalocano</gatha>
    <gatha type="2">Yathāvato dasasatamattha massapi,</gatha>
    <gatha type="3">Vidhātuno nijacaraṇaṅgulippabhā-</gatha>
    <gatha type="last">Vibhusitā’khilabhuvanodarassa’pi; ()</gatha>
    <hangnum nr="10"/>
    <gatha type="1"> Asesanīvaraṇatusārasosino</gatha>
    <gatha type="2">Samādhisambhava’ khilajhānalābhino,</gatha>
    <gatha type="3">Jagattayaṃ karabadaraṃ’va dassino</gatha>
    <gatha type="last">Nayassa kassaci visayatta māgataṃ; ()</gatha>
    <hangnum nr="11"/>
    <gatha type="1"> Adiṭṭha mappaṭi viditaṃ sayaṃpurā</gatha>
    <gatha type="2">Anuttaraṃtamariyañāṇadassanaṃ,</gatha>
    <gatha type="3">Imassa gotamasamaṇassa sijjhate</gatha>
    <gatha type="last">Garūpasevanavirahassa abbhūtaṃ; ()</gatha>
    <hangnum nr="12"/>
    <gatha type="1"> Bhavebhave parivitadānapārami-</gatha>
    <gatha type="2">Balena’hū vijaṭitalobhabandhano,</gatha>
    <gatha type="3">Samettikhantyanugatasīlapāramī-</gatha>
    <gatha type="last">Jalena nibbutapaṭighādipāvako; ()</gatha>
    <hangnum nr="13"/>
    <gatha type="1"> Bhavebhave bhavi thirañāṇapāramī-</gatha>
    <gatha type="2">Padhaṃsitā’khilaviparītadassano,</gatha>
    <gatha type="3">Vināyakapakpabhuti garūpasevana-</gatha>
    <gatha type="last">Vasena pucchiya hatamohasaṃsayo; ()</gatha>
    <hangnum nr="14"/>
    <gatha type="1"> Bhavebhave budhajanapujanādinā</gatha>
    <gatha type="2">Garūbhivādanabahumānanādinā,</gatha>
    <gatha type="3">Janāpacāyanavidhinā vinodayi</gatha>
    <gatha type="last">Sadappa munnati mabhimāna muddhaṭaṃ; ()</gatha>
    <hangnum nr="15"/>
    <gatha type="1"> Bhavebhave vibhavaratiṃ ratiṃbhave</gatha>
    <gatha type="2">Anaṅgasaṅgamarati maṅganāratiṃ,</gatha>
    <gatha type="3">Gharā’bhinikkhamiya’nagāriyaṃrato</gatha>
    <gatha type="last">Apānudī paṭilabhi jhāna mattanā; ()</gatha>
    <hangnum nr="16"/>
    <gatha type="1"> Bhavebhave sa’vīriya saccapāramī-</gatha>
    <gatha type="2">Parāyaṇo adhikusalesu cāratiṃ,</gatha>
    <gatha type="3">Jahaṃ vacīduritamalaṃ catubbidhaṃ</gatha>
    <gatha type="last">Visodhayī nijahadayañca paggahī; ()</gatha>
    <hangnum nr="17"/>
    <gatha type="1"> Bhave bhave iti samatiṃsapāramī-</gatha>
    <gatha type="2">Visujjhitā’ kusalamanomalimaso,</gatha>
    <gatha type="3">Kamena indriya paripākataṃ gato</gatha>
    <gatha type="last">Nacaññasampada mahipatthayī sudhī; ()</gatha>
    <hangnum nr="18"/>
    <gatha type="1"> Bhave bhave agaṇitameva bodhiyā</gatha>
    <gatha type="2">Dayāya coditahadayo’hi kapatthanaṃ,</gatha>
    <gatha type="3">Akā catubbidhaphalasampadā tato</gatha>
    <gatha type="last">Padissare niravasarā riva’ntani; ()</gatha>
    <hangnum nr="19"/>
    <gatha type="1"> Bhave bhave sakapaṇidhānasattiyā</gatha>
    <gatha type="2">Tidhā’hisaṅakkhatakusalaṃ imassa bho,</gatha>
    <gatha type="3">Nasādhaye kimariyañāṇadassanaṃ</gatha>
    <gatha type="last">Anaññapuggalavisayaṃ nasaṃsayo; ()</gatha>
    <hangnum nr="20"/>
    <gatha type="1"> Aniccato’dayavayatāya dukkhato</gatha>
    <gatha type="2">Sadukkhatāyapi avidheyatādinā,</gatha>
    <gatha type="3">Anattato varamati khandhapañcakaṃ</gatha>
    <gatha type="last">Punappunaṃ samupaparikkha mussahī; ()</gatha>
    <hangnum nr="21"/>
    <gatha type="1"> Kalāpasammasanamukhena bārasa-</gatha>
    <gatha type="2">Vidhe anādikabhavacakkanissite,</gatha>
    <gatha type="3">Kamena sattasu anupassanāsu so</gatha>
    <gatha type="last">Jinaṅkuro tadavayave’bhinīhari; ()</gatha>
    <hangnum nr="22"/>
    <gatha type="1"> Aniccatobhusamanupassamuddhari</gatha>
    <gatha type="2">Asesasaṅkhatagataniccasaññitaṃ,</gatha>
    <gatha type="3">Anattato samanuvipassa dukkhato</gatha>
    <gatha type="last">Sasaṅkhatepajahi sukhattasaññitaṃ; ()</gatha>
    <hangnum nr="23"/>
    <gatha type="1"> Vinodayī sumati virāganibbidā-</gatha>
    <gatha type="2">Vasena saṅkhatagatarāganandiyo,</gatha>
    <gatha type="3">Nirodhanissajanavasā’nupassiya</gatha>
    <gatha type="last">Tathodayādiyanamasesaṅghate; ()</gatha>
    <hangnum nr="24"/>
    <gatha type="1"> Vidhāyadubbidhamanupassato kasato</gatha>
    <gatha type="2">Asesasaṅakkhatamapi nāmarūpato,</gatha>
    <gatha type="3">Nidānato punakhaṇato’dayabbayaṃ</gatha>
    <gatha type="last">Upaṭṭhahi dviguṇitapañcavisadhā; ()</gatha>
    <hangnum nr="25"/>
    <gatha type="1"> Sudhīmato taruṇavipassanāyi’me</gatha>
    <gatha type="2">Vipassakassi’ti dasupakkilesakā,</gatha>
    <gatha type="3">Bhavuṃpabhāsatimatipītinicchayo</gatha>
    <gatha type="last">Sukhī’hanāsamathanikantyupekkhanā; ()</gatha>
    <hangnum nr="26"/>
    <gatha type="1"> Pasannalohita paripuṇṇaviggahā</gatha>
    <gatha type="2">Viniggatā niravadhilokadhātusu,</gatha>
    <gatha type="3">Vipassanābalapabhavā’bhipatthari</gatha>
    <gatha type="last">Sudhantakañcanarasapiñjarappabhā; ()</gatha>
    <hangnum nr="27"/>
    <gatha type="1"> Ayaṃpatho nabhavati tappabhādayo</gatha>
    <gatha type="2">Visattikāpabhutikilesavatthukā,</gatha>
    <gatha type="3">Punodayabbaya manupassato tato</gatha>
    <gatha type="last">Patho samubbhavi dasupakkilesagaṃ; ()</gatha>
    <hangnum nr="28"/>
    <gatha type="1"> Pathāpathaṃ samupaparikkhatoiti</gatha>
    <gatha type="2">Sudhīmato taruṇavipassakassayā,</gatha>
    <gatha type="3">Samuṭṭhitā nisitavipassanāmati</gatha>
    <gatha type="last">Pathāpathikkhaṇakavisuddhi vuccate; ()</gatha>
    <hangnum nr="29"/>
    <gatha type="1"> Narāsabho adhigatañātatīraṇa-</gatha>
    <gatha type="2">Pariññavā uparipahāṇasaṅkhayā,</gatha>
    <gatha type="3">Pariññayā ubhaya visuddhisiddhiyā</gatha>
    <gatha type="last">Tisaccadassanapasuto samārabhī; ()</gatha>
    <hangnum nr="30"/>
    <gatha type="1"> Aniccalakkhaṇamapaki dukkhalakkhaṇaṃ</gatha>
    <gatha type="2">Anattalakkhaṇamatha sabbasaṅkhate,</gatha>
    <gatha type="3">Yathāvato nasamanupassi santati-</gatha>
    <gatha type="last">Riyāpathehica pihitaṃghaṇenaso; ()</gatha>
    <hangnum nr="31"/>
    <gatha type="1"> Visodhayaṃ matimudayabbaye tato</gatha>
    <gatha type="2">Lahuṃ tilakkhaṇavisadattago bhusaṃ,</gatha>
    <gatha type="3">Vipassanāpathapaṭipanna mattanā</gatha>
    <gatha type="last">Alatthabhaṅgadhibhayañāṇamādikaṃ; ()</gatha>
    <hangnum nr="32"/>
    <gatha type="1"> Sayambhuno uparinavānupassanā-</gatha>
    <gatha type="2">Vibhāvanā navaguṇavaṇṇanāyidha,</gatha>
    <gatha type="3">Vidhīyate navavidhañṇabhāvanā</gatha>
    <gatha type="last">Pavuccate sapakaṭipadāvisuddhiti; ()</gatha>
    <hangnum nr="33"/>
    <gatha type="1"> Matīhitihipi catusaccachādaka-</gatha>
    <gatha type="2">Tamovidhaṃsana samanantaraṃ thiraṃ,</gatha>
    <gatha type="3">Nirodhagocaramalabhittha gotrabhu-</gatha>
    <gatha type="last">Matiṃ sudhī anariyagottabāhiraṃ; ()</gatha>
    <hangnum nr="34"/>
    <gatha type="1"> Pasatthagotrabhumatidinnasaññakaṃ</gatha>
    <gatha type="2">Samūlamuddhaṭakalusattayaṃ sudhī,</gatha>
    <gatha type="3">Vibandhaduggativinipātanādikaṃ</gatha>
    <gatha type="last">Athādimaṃpaṭilabhī ñāṇadassanaṃ; ()</gatha>
    <hangnum nr="35"/>
    <gatha type="1"> Yadevanantaraphaladanti paṇḍitā</gatha>
    <gatha type="2">Vadantitapphalamapi paccavekkhaṇaṃ,</gatha>
    <gatha type="3">Alattha so puna dutiyāya bhumiyā</gatha>
    <gatha type="last">Vipassanaṃ samadhigamāya bhāvayī; ()</gatha>
    <hangnum nr="36"/>
    <gatha type="1"> Bhusovisosita bhavadukkhakaddamaṃ</gatha>
    <gatha type="2">Akālikaṃ tanukatakibbisattayaṃ,</gatha>
    <gatha type="3">Anuttaraṃ dutiyamalattha tapphalaṃ</gatha>
    <gatha type="last">Sapaccavekkhaṇamatha ñāṇadassanaṃ; ()</gatha>
    <hangnum nr="37"/>
    <gatha type="1"> Vipassanaṃpunarapibhāvayaṃ sayaṃ</gatha>
    <gatha type="2">Samuddhaṭālayapaṭighaṃ bhavāpahaṃ,</gatha>
    <gatha type="3">Sapaccavekkhaṇaphalañāṇamajjhagā</gatha>
    <gatha type="last">Anuttaraṃ tatiyaka ñāṇadassanaṃ; ()</gatha>
    <hangnum nr="38"/>
    <gatha type="1"> Tilakkhaṇaṃ thiramatimā’bhipattiyā</gatha>
    <gatha type="2">Subhāvayika upari catutthabhumiyā,</gatha>
    <gatha type="3">Avāriyāsaniriva tālamatthake</gatha>
    <gatha type="last">Kilesamuddhaniranihaccacārinaṃ; ()</gatha>
    <hangnum nr="39"/>
    <gatha type="1"> Nivāritākhila bhavacakkavibbhamaṃ</gatha>
    <gatha type="2">Savāsanāparimita pakāpanāsanaṃ,</gatha>
    <gatha type="3">Anaññagocara varañāṇadassanaṃ</gatha>
    <gatha type="last">Alattha tapphalamapipaccavekkhaṇaṃ; ()</gatha>
    <hangnum nr="40"/>
    <gatha type="1"> Tadāsavakkhayamatigñāṇadassana-</gatha>
    <gatha type="2">Visuddhivuccati arahattapattiyā,</gatha>
    <gatha type="3">Sahevacuddasavidha buddhabuddhiyo</gatha>
    <gatha type="last">Jino catubbidha paṭisambhidālabhī; ()</gatha>
    <hangnum nr="41"/>
    <gatha type="1"> Asādhāraṇaṃ ñāṇachakkaṃbalāni</gatha>
    <gatha type="2">Dasa’ṭṭhārasāveṇikā buddhadhammā,</gatha>
    <gatha type="3">Catuddhāvisārajjamiddhānubhāvā</gatha>
    <gatha type="last">Samiddhāsahecārahattena tassa; ()</gatha>
    <hangnum nr="42"/>
    <gatha type="1"> Abhiññeyyadhamme abhiññāya sāmaṃ</gatha>
    <gatha type="2">Pariññeyya dhamme pariññāya sāmaṃ,</gatha>
    <gatha type="3">Pahātabba dhamme pahantvāna sāmaṃ</gatha>
    <gatha type="last">Sanibbānamaggapphalaṃ sacchikatvā; ()</gatha>
    <hangnum nr="43"/>
    <gatha type="1"> Siyāyāvatāñeyya dhammappavatti</gatha>
    <gatha type="2">Siyātāvatā tassa ñāṇappavatti,</gatha>
    <gatha type="3">Abhiññāya sabbaññutāñāṇa māsi</gatha>
    <gatha type="last">Sahevārahattena sabbaññu buddho; ()</gatha>
    <hangnum nr="44"/>
    <gatha type="1"> Mahāmohaniddāpagomaggañāṇa-</gatha>
    <gatha type="2">Ppabuddho’hisambodhiyā sobhamāno,</gatha>
    <gatha type="3">Munindo dinindaṃ’ susandohahāsi-</gatha>
    <gatha type="last">’Ndirāmandirindivarābhaṃahāsi; ()</gatha>
    <hangnum nr="45"/>
    <gatha type="1"> Subuddhābhisambodhipubbācalambhā</gatha>
    <gatha type="2">Sahevāruṇo buddhasūrodayena,</gatha>
    <gatha type="3">Samuṭṭhāsi veneyya bandhūhisaddhiṃ</gatha>
    <gatha type="last">Pabujjhiṃsu abbhuggatamhojakosā; ()</gatha>
    <hangnum nr="46"/>
    <gatha type="1"> Uḷārāvabhāso tadā jātikhette</gatha>
    <gatha type="2">Bhusaṃpātubhuto mahīsampavedhi,</gatha>
    <gatha type="3">Siḷāsāḷaseḷāvataṃsā subhāni</gatha>
    <gatha type="last">Nimattāni battiṃsajātātiloke; ()</gatha>
    <hangnum nr="47"/>
    <gatha type="1"> Tamojālaviddhaṃsanādīni loke</gatha>
    <gatha type="2">Karontova cattārikiccāni’māni,</gatha>
    <gatha type="3">Samuṭṭhāsi tasmiṃkhaṇe raṃsimāli</gatha>
    <gatha type="last">Rivādiccavaṃsubbhavo buddhasūro; ()</gatha>
    <hangnum nr="48"/>
    <gatha type="1"> Mahīlājavuṭṭhīhi sañchannabhutā</gatha>
    <gatha type="2">Nabhaṃ kanibbharaṃ gandhadhupaddhajehi,</gatha>
    <gatha type="3">Chaṇhokulā kevalaṃ lokadhātu</gatha>
    <gatha type="last">Mahāmaṅakgalāvāsa kalīlāvalambiṃ ()</gatha>
    <hangnum nr="49"/>
    <gatha type="1"> Tadātappadambhoja pūjāgatānaṃ</gatha>
    <gatha type="2">Siro bhattibhārañjalīnaṃ surānaṃ,</gatha>
    <gatha type="3">Nirālambamākāsa randhaṃ babhāsa</gatha>
    <gatha type="last">Pabhāsāra cūḷāmaṇihakā’karāḷaṃ; ()</gatha>
    <hangnum nr="50"/>
    <gatha type="1"> Guṇonāma sakkhandhasantāna suddhi</gatha>
    <gatha type="2">Sakosuddhakhanvdhappabandhohi buddho,</gatha>
    <gatha type="3">Namobuddhabhutassa nipphantañāṇa-</gatha>
    <gatha type="last">Ppahāṇānubhāvāhirūpassatassa; ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne mahā bodhisattassa ariyamaggañāṇābhisambodhi samadhigama pavattiparidīpo cuddasamo saggo.</paragraph>
    <centered>Jinavaṃsadīpe avidure nidānabhāgo dutiyo.</centered>
    <hangnum nr="1"/>
    <gatha type="1"> Asseva pakallaṅkavarassakāraṇā</gatha>
    <gatha type="2">Sīsakkhimaṃsāni ca dārasunavo,</gatha>
    <gatha type="3">Datvā cirassaṃ akarinti dukkaraṃ</gatha>
    <gatha type="last">So (indavaṃsā’)bhidhajo vicintayī; ()</gatha>
    <hangnum nr="2"/>
    <gatha type="1"> Pallaṅkato tāva navuṭṭhahaṃ tahiṃ</gatha>
    <gatha type="2">Pallaṅkamādhāya nisajja sattahaṃ,</gatha>
    <gatha type="3">Saṅkappapuṇṇo’dhisamādhayo muni</gatha>
    <gatha type="last">Sammā samāpajji anekakoṭiyo; ()</gatha>
    <hangnum nr="3"/>
    <gatha type="1"> Nā’yaṃ jahāte vijayāsanā’layaṃ</gatha>
    <gatha type="2">Yaṃkiñcikiccaṃ karaṇiyamassahi,</gatha>
    <gatha type="3">Saṃvijjate dānipi kāci devatā</gatha>
    <gatha type="last">Saṅkābhighā’tābhivitakkayuṃ iti; ()</gatha>
    <hangnum nr="4"/>
    <gatha type="1"> Tāsaṃ viditvāna vitakkamāsanā</gatha>
    <gatha type="2">Abbhuṭṭhito so gaganaṅgaṇaṃ khaṇaṃ,</gatha>
    <gatha type="3">Saṃdassayanto yamapāṭihāriyaṃ</gatha>
    <gatha type="last">Nissaṃsayo saṃsayasallamuddharī; ()</gatha>
    <hangnum nr="5"/>
    <gatha type="1"> Nissāya pallaṅkamimaṃ mahīruhaṃ</gatha>
    <gatha type="2">Sampattasambodhipado’smi cintiya,</gatha>
    <gatha type="3">Oruyha pakallaṅkaṭhitappadesato</gatha>
    <gatha type="last">Pubbuttarānañhi disāna mantarā; ()</gatha>
    <hangnum nr="6"/>
    <gatha type="1"> Sattāha mindivaracārulocana-</gatha>
    <gatha type="2">Pañcappabhāsāranisecanena so,</gatha>
    <gatha type="3">Samapūjayanto jayabodhimāsanaṃ</gatha>
    <gatha type="last">Aṭṭhāsi lokekavilocano jino; ()</gatha>
    <hangnum nr="7"/>
    <gatha type="1"> Gantvā ṭhītaṭṭhānajayāsanantarā</gatha>
    <gatha type="2">Pubbāparassaṃ disi sattavāsaraṃ,</gatha>
    <gatha type="3">Nikkhittacakkaṅkitapādapaṅkajo</gatha>
    <gatha type="last">So caṅkamī nimmitaratanacaṅkame; ()</gatha>
    <hangnum nr="8"/>
    <gatha type="1"> So bodhito uttarapacchimantarā</gatha>
    <gatha type="2">Devehi nānāratanehi nimmite,</gatha>
    <gatha type="3">Sattāhamattaṃ maṇimandire muni</gatha>
    <gatha type="last">Sammābhidhammaṃ pavihāsi sammasaṃ; ()</gatha>
    <hangnum nr="9"/>
    <gatha type="1"> Manthācale’nambunidhiṃ’va kesavo</gatha>
    <gatha type="2">Viññāṇakaṇḍādiṭasā catubbidhaṃ,</gatha>
    <gatha type="3">Tasmiṃ nisinno muni dhammasaṅgaṇi-</gatha>
    <gatha type="last">Mālolayī ñāṇabalena duddasaṃ; ()</gatha>
    <hangnum nr="10"/>
    <gatha type="1"> Vebhaṅgiyaṃ khandhavibhaṅgamādikaṃ</gatha>
    <gatha type="2">Gambhīramaṭṭhārasadhā sudubbudhaṃ,</gatha>
    <gatha type="3">So mārabhaṅgo’tha vibhaṅgasāgaraṃ</gatha>
    <gatha type="last">Saṃkhobhayī gñāṇayugantavāyunā; ()</gatha>
    <hangnum nr="11"/>
    <gatha type="1"> So dhātusuññattapajānano jino</gatha>
    <gatha type="2">Nissattanijjivasabhāvadhātuyo,</gatha>
    <gatha type="3">Vitthārayanto tadanantaraṃ varaṃ</gatha>
    <gatha type="last">Nānānayaṃ dhātukathaṃ vavatthayī; ()</gatha>
    <hangnum nr="12"/>
    <gatha type="1"> Khandhādipaññattivasena chabbidhā</gatha>
    <gatha type="2">Paññattiyo’ti suvibhattamātikaṃ,</gatha>
    <gatha type="3">Paññāya sabbaññujino’tha puggala-</gatha>
    <gatha type="last">Paññatti mālolayi aggapuggalo; ()</gatha>
    <hangnum nr="13"/>
    <gatha type="1"> Vādībhasīho sakavādamaṇḍalaṃ</gatha>
    <gatha type="2">Oruyha sammā paravādamaṇḍalaṃ,</gatha>
    <gatha type="3">Suttāni saṅgayha sahassamaṭṭhadhā</gatha>
    <gatha type="last">Saṃkhitta mādo mukhavādayuttikaṃ; ()</gatha>
    <hangnum nr="14"/>
    <gatha type="1"> Ñāṇena vitthāriyamāna mattano</gatha>
    <gatha type="2">Kiñcāpya’nantāpariyanta muttamaṃ,</gatha>
    <gatha type="3">Takkīhi nakkāvacaraṃ nakehici</gatha>
    <gatha type="last">Nātho kathāvatthu mathā’bhisammasi; ()</gatha>
    <hangnum nr="15"/>
    <gatha type="1"> Yaṃ mūlakhandhādivasā dasabbidhaṃ</gatha>
    <gatha type="2">Uddesaniddesapadā’nurūpato,</gatha>
    <gatha type="3">Niṭṭhānato saṃsayato vibhāgiyaṃ</gatha>
    <gatha type="last">Gambhīrañāṇena’tha sāgarūpamaṃ; ()</gatha>
    <hangnum nr="16"/>
    <gatha type="1"> Santaṃ paṇitaṃ nipuṇaṃ sududdasaṃ</gatha>
    <gatha type="2">Guḷhaṃ atakkāvacaraṃ acintiyaṃ,</gatha>
    <gatha type="3">Nānānayaṃ taṃ yamakaṃ susaññamo</gatha>
    <gatha type="last">Dhammassaro sammasi nippadesato; ()</gatha>
    <hangnum nr="17"/>
    <gatha type="1"> Nānānayu’ttuṅgataraṅganibbharaṃ</gatha>
    <gatha type="2">Neyyatthanītatthamaṇihi maṇḍitaṃ,</gatha>
    <gatha type="3">Dhammantarāvaṭṭasataṃ athāparaṃ</gatha>
    <gatha type="last">Saddhammakhandhodakakhandhapūritaṃ; ()</gatha>
    <hangnum nr="18"/>
    <gatha type="1"> Satthā catubbisa timattapaccaya-</gatha>
    <gatha type="2">Velaṃ paricchedavisālapaṭṭanaṃ,</gatha>
    <gatha type="3">Gambhīrapaṭṭhāna mahaṇṇavaṃ kathaṃ</gatha>
    <gatha type="last">Ālolayaṃ sammasi ñāṇamerunā; ()</gatha>
    <hangnum nr="19"/>
    <gatha type="1"> Nissaṅgañāṇo muni hetupaccayo</gatha>
    <gatha type="2">Iccādinā’ropitamātikārahaṃ,</gatha>
    <gatha type="3">Niddiṭṭhanidedasapadaṃ papañcita-</gatha>
    <gatha type="last">Ñeyyaṃ catubbīsavidhaṃ sudubbudhaṃ; ()</gatha>
    <hangnum nr="20"/>
    <gatha type="1"> Nissāya bāvīsavidhe tike tika-</gatha>
    <gatha type="2">Paṭṭhāna mantogadhanāmarūpike</gatha>
    <gatha type="3">Nissāya nissesake tathā duka-</gatha>
    <gatha type="last">Paṭṭhāna mantogadhanāmarūpike ()</gatha>
    <hangnum nr="21"/>
    <gatha type="1"> Bāvisamattā tikamātikā duke</gatha>
    <gatha type="2">Pakkhippa paṭṭhānavidaṃ dukantikaṃ,</gatha>
    <gatha type="3">Bāvīsamattāya tike sataṃduke</gatha>
    <gatha type="last">Pakkhippa paṭṭhānamidaṃka tikaddukaṃ; ()</gatha>
    <hangnum nr="22"/>
    <gatha type="1"> Katvā tikesve’va tike duvīsati</gatha>
    <gatha type="2">Paṭṭhāna mantogatike tikattikaṃ,</gatha>
    <gatha type="3">Katvā dukesve’va tathā sataṃduke</gatha>
    <gatha type="last">Paṭṭhāna mantāgetike dukaddukaṃ; ()</gatha>
    <hangnum nr="23"/>
    <gatha type="1"> Iccānulome janayāni pakkhipaṃ</gatha>
    <gatha type="2">Cha ppaccanīye’pi nayāni pakkhipaṃ,</gatha>
    <gatha type="3">Evaṃ khipitvā anulomapaccani-</gatha>
    <gatha type="last">Yecā’pi cha ppaccaniyā’nulomake; ()</gatha>
    <hangnum nr="24"/>
    <gatha type="1"> Gambhīrapaṭṭhānamahodadhiṃ iti</gatha>
    <gatha type="2">Saṅkhobhayaṃ sammasi ñāṇamerunā,</gatha>
    <gatha type="3">Taṃ sammasantassa savatthukaṃ chavi-</gatha>
    <gatha type="last">Vaṇṇo pasanto’si pasīdi lohitaṃ; ()</gatha>
    <hangnum nr="25"/>
    <gatha type="1"> Tasmiṃkhaṇe cattajavaṇṇadhātuyo</gatha>
    <gatha type="2">Aṭṭhaṃsu ṭhānamhi asitihatthake,</gatha>
    <gatha type="3">Aññatra’dhiṭṭhānabalaṃ sarīrato</gatha>
    <gatha type="last">Chabbaṇṇaraṃsī visarā’hiniccharuṃ; ()</gatha>
    <hangnum nr="26"/>
    <gatha type="1"> Sevālakālindinadi’ndirāpati-</gatha>
    <gatha type="2">Nilambari’ndivaravaṇṇasantibhā,</gatha>
    <gatha type="3">Kesa’kkhimassūhika viniggatā bhusaṃ</gatha>
    <gatha type="last">Nīlappabhā’sesadisā alaṅkaruṃ; ()</gatha>
    <hangnum nr="27"/>
    <gatha type="1"> Tāsaṃ vasā’ sesadisāvilāsinī</gatha>
    <gatha type="2">Āsuṃ yathā pārutanīlakambalā,</gatha>
    <gatha type="3">Tā cakkavāḷāti papūrayantiyo</gatha>
    <gatha type="last">Dhāviṃsu nilopalacuṇṇasannibhā; ()</gatha>
    <hangnum nr="28"/>
    <gatha type="1"> Nissesalokaṃ haritālakuṅkuma-</gatha>
    <gatha type="2">Cuṇṇehi sovaṇṇarasehi missakaṃ,</gatha>
    <gatha type="3">Ālepayantīviya pītaraṃsiyo</gatha>
    <gatha type="last">Yā niggatā kañcanasannibhattacā; ()</gatha>
    <hangnum nr="29"/>
    <gatha type="1"> Tāsaṃ vasenā’si siṇerupabbata-</gatha>
    <gatha type="2">Rājā vilino’va mahaṇṇave jalaṃ,</gatha>
    <gatha type="3">Saṃkappitā’va’ṭṭha disāgajā’bhavuṃ</gatha>
    <gatha type="last">Niddhantacāmīkarakappanādinā; ()</gatha>
    <hangnum nr="30"/>
    <gatha type="1"> Lākhārasānaṃ parisecanaṃ viya</gatha>
    <gatha type="2">Nindūracuṇṇo’kiraṇaṃ’va yādisi,</gatha>
    <gatha type="3">Sañjhāpabhārattasurattaraṃsiyo</gatha>
    <gatha type="last">Nikkhamma dhāviṃsu samaṃsalohitā; ()</gatha>
    <hangnum nr="31"/>
    <gatha type="1"> Tāsaṃ vasenā’khilabhūmikāminī</gatha>
    <gatha type="2">Āsī nimuggāriva uttaraṇṇave,</gatha>
    <gatha type="3">Ambhojarāgehi sunimmitāni’va</gatha>
    <gatha type="last">Sabbāni dabbānya’bhavuṃ jagattaye;()</gatha>
    <hangnum nr="32"/>
    <gatha type="1"> Yākundasogandhikacandacandikā-</gatha>
    <gatha type="2">Kappūrakhīrodadhivīcipaṇḍarā,</gatha>
    <gatha type="3">Aṭṭhīhi dāṭhāhī vitassaṭā bhusaṃ</gatha>
    <gatha type="last">Odātaraṃsī dhavalīkaruṃ disā; ()</gatha>
    <hangnum nr="33"/>
    <gatha type="1"> Tāsaṃ vasenā’si yathā mahīvadhu</gatha>
    <gatha type="2">Odātavatthehi nivatthapārutā,</gatha>
    <gatha type="3">Tā khīradhārāparisekabandhurā</gatha>
    <gatha type="last">Dhāviṃsu buddhassa yasonibhāpabhā; ()</gatha>
    <hangnum nr="34"/>
    <gatha type="1"> Sabbādisāyo’khilalokadhātuyo</gatha>
    <gatha type="2">Mañjiṭṭhapaṅkehi vilepayanti’ca,</gatha>
    <gatha type="3">Nikkhamma mañjiṭṭhapabhā tatotato</gatha>
    <gatha type="last">Dhāviṃsu sañcuṇṇapavāḷasantibhā ()</gatha>
    <hangnum nr="35"/>
    <gatha type="1"> Nīlādidhātussarasehi pañcahi</gatha>
    <gatha type="2">Vaṇṇehi pupphehi maṇīhisattahi,</gatha>
    <gatha type="3">Sampūrayantī’va pabhā pabhassarā</gatha>
    <gatha type="last">Nikkhamma lokaṃ sakalaṃ alaṅkaruṃ; ()</gatha>
    <hangnum nr="36"/>
    <gatha type="1"> Tā raṃsiyo byāpiya mediniṃ mahī-</gatha>
    <gatha type="2">Sandhārakaṃ vāri matho samīraṇaṃ,</gatha>
    <gatha type="3">Heṭṭhā’jaṭākāsatalaṃ tathūpari</gatha>
    <gatha type="last">Gaṇhiṃsu lokaṃ tiriyaṃ nirāvadhiṃ; ()</gatha>
    <hangnum nr="37"/>
    <gatha type="1"> Devaddumu’yyānavimānabhusaṇa-</gatha>
    <gatha type="2">Canda’kkatārānikarā’marā tato,</gatha>
    <gatha type="3">Saṇṭhānamattehi vijāniyā’bhavuṃ</gatha>
    <gatha type="last">Tā niggatā ajjatanā’pi dhāvare; ()</gatha>
    <hangnum nr="38"/>
    <gatha type="1"> Tamhā’bhīgantvā ghananīlasākhino</gatha>
    <gatha type="2">Nigrodhasākhissa’japālasaññino,</gatha>
    <gatha type="3">Mūle nisajjā’dhisukhaṃ vimuttijaṃ</gatha>
    <gatha type="last">Satthā’nubhonto pavihāsi sattahaṃ; ()</gatha>
    <hangnum nr="39"/>
    <gatha type="1"> Oruyha tasmiṃsamaye vimānato</gatha>
    <gatha type="2">Dānādayo pāramiyo bhavābhavaṃ,</gatha>
    <gatha type="3">Dhāvaṃ asādhāraṇañāṇasiddhiyā</gatha>
    <gatha type="last">Eso’va nā’haṃ abhisaṅkhariṃ iti; ()</gatha>
    <hangnum nr="40"/>
    <gatha type="1"> Otārapekho navipassa ettakaṃ</gatha>
    <gatha type="2">Kālaṃ kalaṅkaṃ akalaṅkarūpino,</gatha>
    <gatha type="3">Sokā’kulo acchi chamāya soḷasa-</gatha>
    <gatha type="last">Lekhā vilekhaṃ kalimā avammukho; ()</gatha>
    <hangnum nr="41"/>
    <gatha type="1"> Kasmā napaññāyati’dāni nopitā</gatha>
    <gatha type="2">Olokayanti kva gato’ti dukkhitaṃ,</gatha>
    <gatha type="3">Sokena lekhā likhamāna mañjase</gatha>
    <gatha type="last">Disvā nisinnaṃ pitaraṃ sudummukhaṃ; ()</gatha>
    <hangnum nr="42"/>
    <gatha type="1"> Tatro pagantvā vasavattidhītaro</gatha>
    <gatha type="2">Pucchiṃsu taṇhā aratī ragā lahuṃ,</gatha>
    <gatha type="3">Kiṃ tāta kiṃ tāta kimettha jhāyasi</gatha>
    <gatha type="last">Ko te paro kena parājito tuvaṃ; ()</gatha>
    <hangnum nr="43"/>
    <gatha type="1"> Suddhodanassā’vanipassa oraso</gatha>
    <gatha type="2">Patvā’hisambodhipadaṃka mukhe masiṃ,</gatha>
    <gatha type="3">Makkhesi me chinditamārabandhano</gatha>
    <gatha type="last">Tasmā’nusocāmi kathesi pāpimā; ()</gatha>
    <hangnum nr="44"/>
    <gatha type="1"> Ānīya taṃ mattagajaṃ’va mārajiṃ</gatha>
    <gatha type="2">Rāgādipāsehi mayaṃ subandhiya,</gatha>
    <gatha type="3">Dassāma vo passatha tāta no balaṃ</gatha>
    <gatha type="last">Māsoci mājhāyi’ti dhītaro’bravuṃ; ()</gatha>
    <hangnum nr="45"/>
    <gatha type="1"> Siṅgārasaṅgāmadharā’vatārinī</gatha>
    <gatha type="2">Bhubhaṅgabāṇāsanamattadhārinī,</gatha>
    <gatha type="3">Āropitā’pāṅgasarā’pya’nissarā</gatha>
    <gatha type="last">Kāmārimārārisaravyadāraṇe; ()</gatha>
    <hangnum nr="46"/>
    <gatha type="1"> Sevālanīlāmalakuntalākulā</gatha>
    <gatha type="2">Bālindulekhe’valalāṭamaṇḍalā</gatha>
    <gatha type="3">Niluppalakkhī calahemakuṇḍalā-</gatha>
    <gatha type="last">Laṅkārakaṇṇā’likalāpabhā’lakā ()</gatha>
    <hangnum nr="47"/>
    <gatha type="1"> Vāṇilatāvellitaphullamālatī-</gatha>
    <gatha type="2">Dantāvalī pallavapāṭalādharā,</gatha>
    <gatha type="3">Kandappakīḷālayahemakāhaḷa-</gatha>
    <gatha type="last">Saṅkāsanāsā kamalāmalānanā; ()</gatha>
    <hangnum nr="48"/>
    <gatha type="1"> Vijjullatā cārubhujā calācala-</gatha>
    <gatha type="2">Līlāvalambatthanahaṃsamaṇḍalā,</gatha>
    <gatha type="3">Cāmīkarāliṅgavilāsakandharā</gatha>
    <gatha type="last">Lāvaṇṇa vallidalakomalaṅgulī; ()</gatha>
    <hangnum nr="49"/>
    <gatha type="1"> Nimmekhalālinavilaggabhāginī</gatha>
    <gatha type="2">Kīḷānadīkulavisālasoṇinī,</gatha>
    <gatha type="3">Kandappadappānaladhūmakajjala-</gatha>
    <gatha type="last">Romāvalivellitanābhimaṇḍala; ()</gatha>
    <hangnum nr="50"/>
    <gatha type="1"> Pīnorujaṅghā kalikānakhāvalī</gatha>
    <gatha type="2">Tā’naṅakgaraṅgaṅajahāriviggahā,</gatha>
    <gatha type="3">Māraṅganā yatra niraṅgaṇo jino</gatha>
    <gatha type="last">Tatrā’gamuṃ rāgasurāmadā’turā; ()</gatha>
    <hangnum nr="51"/>
    <gatha type="1"> Aṅgīrasassā’nanasoṇṇadappaṇe</gatha>
    <gatha type="2">Tā sundarī bimbitalocanindirā,</gatha>
    <gatha type="3">Kandappakīḷākalahaṃ vidhātave</gatha>
    <gatha type="last">Kāloyamiccāhu tuvaṃ yadicchasi; ()</gatha>
    <hangnum nr="52"/>
    <gatha type="1"> Vyāpāritā te paricārikā mayaṃ</gatha>
    <gatha type="2">Etthāgatā homa manobhunā’dhunā,</gatha>
    <gatha type="3">Vattambujānaṃ paricumbane ayaṃ</gatha>
    <gatha type="last">Kālonu bhogotama kiṃnayicchasi; ()</gatha>
    <hangnum nr="53"/>
    <gatha type="1"> Bho puṇṇakumbhe’va tavo’ramandire</gatha>
    <gatha type="2">Uddhaggalomu’ssitanīlaketane,</gatha>
    <gatha type="3">Kāmāhisekussavamaṅgalāya no</gatha>
    <gatha type="last">Sajjethi’me pīnapayodhare nakiṃ; ()</gatha>
    <hangnum nr="54"/>
    <gatha type="1"> Vattambuje no adharaṃ’subandhure</gatha>
    <gatha type="2">Nettālimālā nahivumbare tava,</gatha>
    <gatha type="3">Amhesuyevā’bhipatanti bhomuni</gatha>
    <gatha type="last">Kandappabāṇā karuṇā kuhiṃ tavaṃ ()</gatha>
    <hangnum nr="55"/>
    <gatha type="1"> Tvaṃ yobbano sāmi mayañca yobbanī</gatha>
    <gatha type="2">Kālo vasatto vipinaṃ manoramaṃ’</gatha>
    <gatha type="3">Mandānilo vāyati kiṃ cirāyate</gatha>
    <gatha type="last">Tuyhaṃ anaṅgo’va niraṅgaṇo’si kiṃ; ()</gatha>
    <hangnum nr="56"/>
    <gatha type="1"> Dibbāni vatthābharaṇāni’māni’pi</gatha>
    <gatha type="2">Lajjāya saddhiṃka sithilibhavanti no’</gatha>
    <gatha type="3">Amhesvanaṅgena samaṃ anaṅgaṇaṃ</gatha>
    <gatha type="last">Daḷahatta māyāti manaṃ tava’bbhutaṃ; ()</gatha>
    <hangnum nr="57"/>
    <gatha type="1"> Iccānigammaṃ hadayaṅgamaṃ giraṃ</gatha>
    <gatha type="2">Vatvāna dibbena sarena mañjunā,</gatha>
    <gatha type="3">Kāmāturānanti pumānamāsayā</gatha>
    <gatha type="last">Uccāvacā cintiyamāradhītaro; ()</gatha>
    <hangnum nr="58"/>
    <gatha type="1"> Kaññāvilāsādivasena viggahe</gatha>
    <gatha type="2">Nimmāya paccekasataṃ padassiya,</gatha>
    <gatha type="3">Pāde mayaṃ bho paricārayāma te</gatha>
    <gatha type="last">Vatvā tamārādhayituṃ parakkamuṃ; ()</gatha>
    <hangnum nr="59"/>
    <gatha type="1"> Gāthā imā dhammapade mahāmuni</gatha>
    <gatha type="2">Saṅgāyi tāsaṃ tamanaṅgabhaṅgīnaṃ,</gatha>
    <gatha type="3">Vatvā nasakkoma mayaṃ pakalobhituṃ</gatha>
    <gatha type="last">Tā rittahatthā pitaraṃ upāgamuṃ; ()</gatha>
    <hangnum nr="60"/>
    <gatha type="1"> Gantvā tato so mucalindasaññino</gatha>
    <gatha type="2">Rukkhassa mūle mucalindabhogino,</gatha>
    <gatha type="3">Bhogāvaligandhakuṭiṃka samappito</gatha>
    <gatha type="last">Sattāhamajjhāvasi jhānamuttamaṃ; ()</gatha>
    <hangnum nr="61"/>
    <gatha type="1"> Mulamhi rājāyatanassa sākhino</gatha>
    <gatha type="2">Pallaṅka mādhāya nisajja sattahaṃ,</gatha>
    <gatha type="3">Tamhābhi’gantvā bhavabandhanacchido</gatha>
    <gatha type="last">Satthā valañjesi vimuttijaṃ sukhaṃ; ()</gatha>
    <hangnum nr="62"/>
    <gatha type="1"> Satthā evakaṃ vasanto parahitatirato sattasattāhamattaṃ</gatha>
    <gatha type="2">Yaṃkiñcāhārakiccaṃ dhuvaparihariyaṃ kiccamuccāvacampi;</gatha>
    <gatha type="3">Nākāsi jhānamaggapphakhalasukhamakhilaṃ samphusanto vibhāsi</gatha>
    <gatha type="last">Pādāsi dantapoṇodaka magada’bhayaṃ tassa devanamindo; ()</gatha>
    <paragraph>Iti medhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavato sattasattāhavitikkamappavatti paridīpo paṇṇarasamo saggo.</paragraph>
    <hangnum nr="1"/>
    <gatha type="1"> Mūle rājāyatanaviṭapacchāyāmano (hārini)</gatha>
    <gatha type="2">Vikkhāletvā bhagavati mukhaṃ tasmiṃ nisinne sati,</gatha>
    <gatha type="3">Vāṇijjatthaṃ nija janapadā dve bhātikāka vāṇijā</gatha>
    <gatha type="last">Gacchantā majjhimajanapadaṃ taṃṭhāna majjhotaruṃ; ()</gatha>
    <hangnum nr="2"/>
    <gatha type="1"> Buddhaṃ disvā nirupamasiriṃ saddhāya sañcoditā</gatha>
    <gatha type="2">Sampādetvā madhurivamadhuṃ manthaṃ madhūpiṇḍikaṃ,</gatha>
    <gatha type="3">Bhante tumhe anubhavatha no bhikkhaṃ paṭiggaṇhiya</gatha>
    <gatha type="last">Evaṃ vatvātadubhayajanā aṭṭhaṃsu baddhañjalī; ()</gatha>
    <hangnum nr="3"/>
    <gatha type="1"> Sabbe buddhā nahi karatalambhojesu gaṇhanti kho</gatha>
    <gatha type="2">Saṅkappettassi’ti bhagavatokismiṃ paṭicchāmahaṃ,</gatha>
    <gatha type="3">Cittācāraṃ sumariya silāpatte pamāṇupage</gatha>
    <gatha type="last">Pādāsuṃ sampati catumahārājā kuverādayo; ()</gatha>
    <hangnum nr="4"/>
    <gatha type="1"> Ekaṃ katvā samuti caturo patte adhiṭṭhāya te</gatha>
    <gatha type="2">Bhutvā’hāraṃ bhuvananayano bhuttānumodaṃ kari,</gatha>
    <gatha type="3">Buddhaṃ dhammaṃ saraṇamagamuṃ te tenuho’vāṇijā</gatha>
    <gatha type="last">Jātā loke sakalapaṭhamaṃ dvevāciko’ pāsakā; ()</gatha>
    <hangnum nr="5"/>
    <gatha type="1"> Tesaṃ dvinnaṃ suparihariyaṃ dethā’ti saṃyācataṃ</gatha>
    <gatha type="2">Jālaṅkā’laṅkatakaratalo rupindirā mandire,</gatha>
    <gatha type="3">Sīsaṃ nilopalamaṇighaṭīlīlāvilāsaṃ phusaṃ</gatha>
    <gatha type="last">Sevāli’ndīvaradalasiriṃ so kesamuṭṭhiṃ adā; ()</gatha>
    <hangnum nr="6"/>
    <gatha type="1"> Patvā tesaṃ janapadamubho pakkhippa tā dhātuyo</gatha>
    <gatha type="2">Jīvantasmiṃ bhagavati mahāthūpaṃ patiṭṭhāpayuṃ,</gatha>
    <gatha type="3">Vimhāpento vanasuragaṇaṃ yatrā’japālābhidho</gatha>
    <gatha type="last">Nigrodho’si tahimupagamī muṭṭhāya tamhā jino; ()</gatha>
    <hangnum nr="7"/>
    <gatha type="1"> Svā’yaṃ dhammo sayamadhigato dubbodhanoduddaso</gatha>
    <gatha type="2">Iccevaṃ so samabhivivinaṃ dhammassa gambhīrataṃ,</gatha>
    <gatha type="3">Appo’ssukko’bhavi bhagavato cittaṃ viditvā mahā-</gatha>
    <gatha type="last">Brahmā’gantvā sayamadhigataṃ desetumāyācī taṃ; ()</gatha>
    <hangnum nr="8"/>
    <gatha type="1"> Gaṇhitvā so bhuvanasaraṇo ajjhosanaṃ brahmuno</gatha>
    <gatha type="2">Deseyyaṃ kho paṭhamamasamaṃ dhammaṃ imaṃ duddasaṃ,</gatha>
    <gatha type="3">Kassā’hanti sumariya vasī āḷārakocuddako</gatha>
    <gatha type="last">Abbhaññātuṃ vata paṭibalātesaṃ cutiṃ addasaṃ ()</gatha>
    <hangnum nr="9"/>
    <gatha type="1"> Āvajjento munikatavidū te pañcavagge bhavā</gatha>
    <gatha type="2">Bhikkhu dhamme kataparicayā kutrā’dhunā vijjare,</gatha>
    <gatha type="3">Bārānasyaṃ itisipatane ñatvāna āsāḷhiyā</gatha>
    <gatha type="last">Māse pañcaddasiya masamo bārāṇasiṃ pāvisi; ()</gatha>
    <hangnum nr="10"/>
    <gatha type="1"> Āgacchantaṃ samuni upakaṃ ājīvakaṃ antarā-</gatha>
    <gatha type="2">Magge disvā gamanasamaye buddhattanaṃ attano,</gatha>
    <gatha type="3">Ācikkhitvā vimati matarī saññāya taṃ dūrato</gatha>
    <gatha type="last">Nibbinditvā katika makaruṃ vaggā samaggā vasī; ()</gatha>
    <hangnum nr="11"/>
    <gatha type="1"> Ñatvā tesaṃ manasi vikatiṃ odissakaṃ samphari</gatha>
    <gatha type="2">Mettaṃ cittaṃ narahari tato phuṭṭhāsamānā vasī,</gatha>
    <gatha type="3">Nāthaṃ natvā dasanakhasamodhāna’jalīhā’gataṃ</gatha>
    <gatha type="last">Paccuggantvā tahimahiharuṃ papphoṭhayitvā’sanaṃ; ()</gatha>
    <hangnum nr="12"/>
    <gatha type="1"> Mākho tumhe pariharathamaṃ eyā’vusotyā’dinā</gatha>
    <gatha type="2">Saññāpetvā samuni samaṇe sabbaññutaṃ attano,</gatha>
    <gatha type="3">Koṭīha’ṭṭhārasahi navuto brahmehi cā’laṅkari</gatha>
    <gatha type="last">Bārāṇasyaṃ pani’sipatane paññattabuddhāsanaṃ; ()</gatha>
    <hangnum nr="13"/>
    <gatha type="1"> Saṃvattetvā parahitakaro so dhammacakkaṃ jino</gatha>
    <gatha type="2">Koṇḍaññākhyassamaṇapamukhe koṭīnamaṭṭhārasa,</gatha>
    <gatha type="3">Brahmāno te paṭhamakaphale sammā patiṭṭhāpayi</gatha>
    <gatha type="last">Kampitthā’yaṃka vasumativadhū suttāvasāne bhusaṃ; ()</gatha>
    <hangnum nr="14"/>
    <gatha type="1"> Vappatthero dutiyadivase’ tye’vaṃ dinānukkamaṃ</gatha>
    <gatha type="2">Sotāpannā taditaravasī ātappamanvāya te,</gatha>
    <gatha type="3">Sabbetherā bhaṇitasamaye vitthāritassuññate</gatha>
    <gatha type="last">Suttattasmiṃ vigatadarathā āsuṃ pahiṇāsvā; ()</gatha>
    <hangnum nr="15"/>
    <gatha type="1"> Nibbinditvā nikhilavisaye nikkhanta māvāsato</gatha>
    <gatha type="2">Disvā satthā yasakulasutaṃ pakkosayitvāna taṃ,</gatha>
    <gatha type="3">Tāyaṃ ratyaṃ paṭhamakaphalaṃ ratyāvasāne dine</gatha>
    <gatha type="last">Pabbājesi uparimakhilaṃ maggapphalaṃ pāpayaṃ; ()</gatha>
    <hangnum nr="16"/>
    <gatha type="1"> Pabbājetvā yasakulasutassambhattamitte jane</gatha>
    <gatha type="2">Sampāpesi adhikacaturo paññāsa maggapphalaṃ,</gatha>
    <gatha type="3">Evaṃ khīṇāsavavasigaṇe jāte’kasaṭṭhyā bhuvi</gatha>
    <gatha type="last">Vassāna’nte pahiṇi muni te bhikkhu disācārikaṃ; ()</gatha>
    <hangnum nr="17"/>
    <gatha type="1"> Gacchanto so haririva mahāvīro’ruvelaṃ sayaṃ</gatha>
    <gatha type="2">Disvā kappāsikavanaghaṭe tiṃsappamāṇe jane,</gatha>
    <gatha type="3">Pabbājesi katavinayanā te bhaddavaggeyyakā</gatha>
    <gatha type="last">Bhikkhūmaggapphalarasamudā anvācaruṃ cārikaṃ; ()</gatha>
    <hangnum nr="18"/>
    <gatha type="1"> Netā jetā vijaṭitajaṭo patto’ruvelaṃ tato</gatha>
    <gatha type="2">Saṃdassetvā vimatiharaṇaṃ so pāṭihīraṃ varaṃ,</gatha>
    <gatha type="3">Pabbājetvā jaṭilapavare tebhātike’nekadhā</gatha>
    <gatha type="last">Chindāpetvā vinayamakā antobahiddhajaṭaṃ; ()</gatha>
    <hangnum nr="19"/>
    <gatha type="1"> Pabbājetvā pacurajaṭile katve’tare nijjaṭe</gatha>
    <gatha type="2">Saddhiṃ tehī dasasatamahākhīṇāsavehā’samo,</gatha>
    <gatha type="3">Nicchārento disidisi bhusaṃ chabbaṇṇaraṃsiṃka subhaṃ</gatha>
    <gatha type="last">Rañño vācaṃ sumariya puraṃ rājaggahaṃ pāvisi; ()</gatha>
    <hangnum nr="20"/>
    <gatha type="1"> Tatrā’sante vasati sugate laṭṭhibbanuyyānage</gatha>
    <gatha type="2">Vuttantaṃ taṃ savaṇasubhagaṃ uyyānapāloditaṃ,</gatha>
    <gatha type="3">Sutvā baddhañjalisarasije pādāsane pūjayī</gatha>
    <gatha type="last">Bhunātho bārasahi nahutehā’gamma so māgadho ()</gatha>
    <hangnum nr="21"/>
    <gatha type="1"> Bhetvā diṭṭhiṃ ciraparicitaṃ te kassapādī vasī</gatha>
    <gatha type="2">Disvā rājā bhagavati tadā dhammaṃcarante tahiṃ,</gatha>
    <gatha type="3">Nikkaṅkho so sumadhurataraṃ pitvāna dhammāmataṃ</gatha>
    <gatha type="last">Saddhiṃ ekādasahi nahutehā’dophalaṃ pāpuṇi; ()</gatha>
    <hangnum nr="22"/>
    <gatha type="1"> Laddhassāso darathavigamā hutvā mahopāsako</gatha>
    <gatha type="2">Svemebhikkhaṃ kasugatapamukho saṅghādhivāsessatu,</gatha>
    <gatha type="3">Āyācitvā namiya caraṇadvandāravindadvayaṃ</gatha>
    <gatha type="last">Paccuṭṭhāyā’gami sapariso so bimbisārābhidho; ()</gatha>
    <hangnum nr="23"/>
    <gatha type="1"> Pāto rājaggahanagarato koṭīnamaṭṭhārasa</gatha>
    <gatha type="2">Daṭṭhuṃ buddhaṃ nirupamasiriṃ laṭṭhīvane nāgarā,</gatha>
    <gatha type="3">Rāsibhūtā dutiyadivase ekassa bhikkhussa’pi</gatha>
    <gatha type="last">Sambādhattā nahipavisanokāso’si dighañjase; ()</gatha>
    <hangnum nr="24"/>
    <gatha type="1"> Āvajjetvākimanabhimataṃ sakko nisinnāsanaṃ</gatha>
    <gatha type="2">Uṇhākāraṃ janayi’ti tadā hutvā navo māṇavo,</gatha>
    <gatha type="3">Maggo’tiṇṇo abhavi purato gāthāhi vatthuttayaṃ</gatha>
    <gatha type="last">Saṃvaṇṇetto bhavatu bhagavā māchintabhatto iti; ()</gatha>
    <hangnum nr="25"/>
    <gatha type="1"> Dānaṃ datvā sugatapamukhassaṅghassa rājaggahaṃ</gatha>
    <gatha type="2">Sampattassā’vanipatipuraṃ aññatravatthuttayā,</gatha>
    <gatha type="3">Bhante sohaṃ kathamihavase velāya’velāyapi</gatha>
    <gatha type="last">Ākaṅkheyyaṃ tvadupagamituṃ iccevamārocayī; ()</gatha>
    <hangnum nr="26"/>
    <gatha type="1"> Sandacchāyaṃ vijanapavanaṃ yaṃ veḷudāyavhayaṃ</gatha>
    <gatha type="2">Uyyānaṃ me jitasuravanaṃ taṃ nātidurantike,</gatha>
    <gatha type="3">Sampūjento jinakaratale jālāvanaddhe hari-</gatha>
    <gatha type="last">Bhiṅkārenā’hariyaka salilaṃ pātesi taṃ patthivo; ()</gatha>
    <hangnum nr="27"/>
    <gatha type="1"> Lokālokācalataṭakaṭī viñjhāṭavīlocanā</gatha>
    <gatha type="2">Gaṅakgāpāṅakgā danakasikharibāhā tikuṭatthanā,</gatha>
    <gatha type="3">Ugghosentī jaladhivasanā puññānumodantiva</gatha>
    <gatha type="last">Sādhū’tyā’yaṃ vasumativadhū saṅkampi tasmiṃkhaṇe; ()</gatha>
    <hangnum nr="28"/>
    <gatha type="1"> Āramaṃ taṃ parama ruciraṃ satthā paṭiggaṇhiya</gatha>
    <gatha type="2">Dhammaṃ vatvā’gami parivuto bhikkhūhi vuṭṭhā’sanā,</gatha>
    <gatha type="3">Tasmiṃ kāle paramamamataṃ ye daḷhamittā ubho</gatha>
    <gatha type="last">Taṃ taṃ gāmaṃ nigamanagaraṃ anvesamānā’caruṃ; ()</gatha>
    <hangnum nr="29"/>
    <gatha type="1"> Āhiṇḍantaṃ tahimanugharaṃ piṇḍāya tesva’ssaji-</gatha>
    <gatha type="2">Ttheraṃ disvā samitadamitaṃ vippo’patissā’bhidho,</gatha>
    <gatha type="3">Laddho’kāso padamanuvajaṃka sutvādvi gāthāpadaṃ</gatha>
    <gatha type="last">Sotāpanno’ bhavi vijaṭayaṃ saṃyojanāhaṃ tayaṃ; ()</gatha>
    <hangnum nr="30"/>
    <gatha type="1"> Gāthaṃ sutvā amatamadhuraṃ taṃ sāriputto’ditaṃ</gatha>
    <gatha type="2">Moggallāno kaapanuditathāsaṃyojanānaṃ tayaṃ,</gatha>
    <gatha type="3">Pabbajjitvā tadubhaya janā netvā paribbājake</gatha>
    <gatha type="last">Patvārāmaṃ amataparamā satthāramārādhayuṃ; ()</gatha>
    <hangnum nr="31"/>
    <gatha type="1"> Sattāhene’va’dhigami mahābhute pariggaṇhiya</gatha>
    <gatha type="2">Moggallāno vasi taditaraṃ maggattayaṃ tapphalaṃ,</gatha>
    <gatha type="3">Māsassa’ddhaṃ katavīriyavā suttaṃ parasso’ditaṃ</gatha>
    <gatha type="last">Sutvā dhammaṃ adhigami vasī taṃ dhammasenāpatī; ()</gatha>
    <hangnum nr="32"/>
    <gatha type="1"> Dhammassāmī karahaci ubho te sāvakānaṃ mamaṃ</gatha>
    <gatha type="2">Aggaṃ bhaddaṃ yugamiti ime pabyākarotto munī,</gatha>
    <gatha type="3">Aggaṭṭhāne purimacaritaṃ ñatvā patiṭṭhāpayī</gatha>
    <gatha type="last">Sampinento sakalaparisaṃ cando’va kundāṭaviṃ; ()</gatha>
    <hangnum nr="33"/>
    <gatha type="1"> Sutvā suddhodananarapati putto mamaṃ sampati</gatha>
    <gatha type="2">Buddho hutvā padahiya ciraṃ nissāya rājaggahaṃ,</gatha>
    <gatha type="3">Uttārento sakalajanataṃ saṃsārakantārato</gatha>
    <gatha type="last">Saṃvattetto vasati sivadaṃ saddhammacakkaṃiti; ()</gatha>
    <hangnum nr="34"/>
    <gatha type="1"> Jiṇṇovuddho pariṇatavayappatto’ hamasmyā dhunā</gatha>
    <gatha type="2">Jīvantoyevahi mamasutaṃ icchāmi daṭṭhuṃ bhaṇe,</gatha>
    <gatha type="3">Evaṃvatvā’dhikadasasataṃ ekaṃ amaccaṃ tahiṃ</gatha>
    <gatha type="last">Uyyojesi nayanavisayaṃka puttaṃ karohīti me; ()</gatha>
    <hangnum nr="35"/>
    <gatha type="1"> Gantvā’macco catuparisatiṃ dhammaṃ bhaṇantaṃjinaṃ</gatha>
    <gatha type="2">Disvā baddhañjali sapariso tatre’kamantaṃ ṭhito,</gatha>
    <gatha type="3">Sutvādhammaṃ paramamadhuraṃ patvā’ggamaggapphalaṃ</gatha>
    <gatha type="last">Pabbajjitvā hadayakamalaṃ kasaṅkocayī rājino; ()</gatha>
    <hangnum nr="36"/>
    <gatha type="1"> Aṭṭhakkhattuṃ puna saparise pāhesi rājāpare</gatha>
    <gatha type="2">Aṭṭhā’macce tathariva gatā’maccā napaccā’gatā,</gatha>
    <gatha type="3">Pabbajjitvā adhigataphalā tecā’pi raññomanaṃ</gatha>
    <gatha type="last">Nā’rādhesuṃ sunisitadhiyā sañchintasaṃyojanā; ()</gatha>
    <hangnum nr="37"/>
    <gatha type="1"> Dujjāno me maraṇasamayo jiṇṇo’smi tātā’dhunā</gatha>
    <gatha type="2">Tasmā puttaṃ nayanavisayaṃ kātuṃ samattho’sikiṃ,</gatha>
    <gatha type="3">Evaṃ vatvā kapuna saparisaṃ sokāphadāyiṃ tahiṃ</gatha>
    <gatha type="last">Dinnokāsaṃ pahiṇi sacivaṃ pabbajjituṃ bhubhujo; ()</gatha>
    <hangnum nr="38"/>
    <gatha type="1"> Patvā’rāmaṃ parivutajano saccaddaseno’ditaṃ</gatha>
    <gatha type="2">Sutvā’macco thiramati catussaccā’nupubbikathaṃ,</gatha>
    <gatha type="3">Pabbajjitvā hatabhavabhayo hutvāna khīṇāsavo</gatha>
    <gatha type="last">Aggaṭṭhānaṃ paṭilabhi kulappāsādikānaṃ idha; ()</gatha>
    <hangnum nr="39"/>
    <gatha type="1"> Bārāṇasyaṃ kesipatanato pattassa rājaggahaṃ</gatha>
    <gatha type="2">Sambuddhassā’dhikadinakatī pañcevamāsā’ bhavuṃ,</gatha>
    <gatha type="3">Hemantā’tusamayavigamā sante vasante maṇi-</gatha>
    <gatha type="last">Bhusākārā upavanavadhū cūtaṅkurā’ laṅkaruṃ; ()</gatha>
    <hangnum nr="40"/>
    <gatha type="1"> Kālaṃ ñatvā kapilanagaraṃ kālaññuno satthuno</gatha>
    <gatha type="2">Gantuṃ kālo’yamiti adhunā so kāludāyi vasī,</gatha>
    <gatha type="3">Saṃvaṇṇento gamanasamayaṃ kātuṃ alaṃ saṅgahaṃ</gatha>
    <gatha type="last">Ñātinantī sumadhurasaro gāthābhigāyī puthu; ()</gatha>
    <hangnum nr="41"/>
    <gatha type="1"> Mandaṃmandaṃ surabhipavano sito’dhunā vāyati</gatha>
    <gatha type="2">Pupphākiṇṇā vipinaviṭapī mattālimālākulā,</gatha>
    <gatha type="3">Gaṅgāvāpī vimalasalīlā samphullakañjuppalā</gatha>
    <gatha type="last">Sāyaṃka pāto ahani vivaṭā sabbādisā pākaṭā; ()</gatha>
    <hangnum nr="42"/>
    <gatha type="1"> Bhante magge navadalasikhā jālo’jjalā mañjarī-</gatha>
    <gatha type="2">Bhasmacchannā bhamaravisaraddhumandhakārā bhusaṃ,</gatha>
    <gatha type="3">Jhāpennā’pe’tarahi virahī samphullacūtāṭavi-</gatha>
    <gatha type="last">Dāvaggī te lavamapi manotāpāya vattanti kiṃ; ()</gatha>
    <hangnum nr="43"/>
    <gatha type="1"> Kāmandhānaṃ bhadayamadhunā socāpayattā bhusaṃ</gatha>
    <gatha type="2">Sākhacchinnā vigalitadalā magge asokaddumā,</gatha>
    <gatha type="3">Aññatrā’pī vanacaravadhū pādappahārā’turaṃ</gatha>
    <gatha type="last">Tatvante te karakisalayassobhaṃka virūḷhaṅkurā; ()</gatha>
    <hangnum nr="44"/>
    <gatha type="1"> Pitvā cutaddūmaphalarasaṃ sammattapuṅkokilā</gatha>
    <gatha type="2">Saṃkujante sarasamadhuraṃ vetāḷikā’va’ñjase,</gatha>
    <gatha type="3">Seṇībhutā janapadavadhū te pādapīṭhe muni</gatha>
    <gatha type="last">Sampūjetuṃ navasarasije hiyyo’vinante dhunā; ()</gatha>
    <hangnum nr="45"/>
    <gatha type="1"> Āmulaggā dalitaviṭapi pupphañjalihakā’dhunā</gatha>
    <gatha type="2">Āgacchantaṃ tvamahimahituṃ saṃdissare’vo’natā,</gatha>
    <gatha type="3">Vātoddhutā bhamaramukharā kiñjakkhapuñjā’ñjase</gatha>
    <gatha type="last">Ātatvante tavaparimukhe sovaṇṇasaṅkhassiriṃ; ()</gatha>
    <hangnum nr="46"/>
    <gatha type="1"> Bhante antokalalasalilāvāsena kālaṃ ciraṃ</gatha>
    <gatha type="2">Ambhojānaṃ mukulavikatī siteti’vā’kuñcitā,</gatha>
    <gatha type="3">Esantī’ve’tarahi saraṇaṃ te pādabhaddāsane</gatha>
    <gatha type="last">Uggacchante pajahiya manotāpaṃ vasantātapaṃ; ()</gatha>
    <hangnum nr="47"/>
    <gatha type="1"> Pātheyya’mbhoruhakuvalayā’laṅkāratuṇḍā kalaṃ</gatha>
    <gatha type="2">Saṅkujantī pavanapadaviṃ uḍḍīyamānā’dhunā,</gatha>
    <gatha type="3">Haṃsasseṇika sirasi vajato te bhuyate kiṅkiṇi-</gatha>
    <gatha type="last">Ghosākiṇṇaṃ kusumavikaticchannaṃ vitānaṃ yathā; ()</gatha>
    <hangnum nr="48"/>
    <gatha type="1"> Sampūjenti ratanakanakālaṅakkārabhārañjalī</gatha>
    <gatha type="2">Maggo’tiṇṇā vanasuravadhū te lājavuṭṭhīhi’va,</gatha>
    <gatha type="3">Kiñjakkhehi caraṇayugalaṃ kamandātilandolitā</gatha>
    <gatha type="last">Vallī bhiṅgāvalikisalayā’laṅkārasākhāvalī; ()</gatha>
    <hangnum nr="49"/>
    <gatha type="1"> Sammārūḷho pavanaturagaṃ kāmākaro mañjari-</gatha>
    <gatha type="2">Tuṇiresū madhukarasare sandhānayanto’dhunā,</gatha>
    <gatha type="3">Campeyyādīkusumakalikāsannāhasambhāsuro</gatha>
    <gatha type="last">Naṭṭho loko bahujanamanosaṅakgāma mogāhati;()</gatha>
    <hangnum nr="50"/>
    <gatha type="1"> Yasmā suddhodananarapabhu ādiccavaṃsaddhajo</gatha>
    <gatha type="2">Jiṇṇo vuddho mamihapahiṇi tvaṃ daṭṭhukāmo pitā,</gatha>
    <gatha type="3">Tasmā bhante kapilanagaraṃ veneyyasattākaraṃ</gatha>
    <gatha type="last">Kantvā rañño hadayamakulaṃ bodhetu sokākulaṃ; ()</gatha>
    <hangnum nr="51"/>
    <gatha type="1"> Sādhu’dāyi savisayamahaṃ patvā narādhissaraṃ</gatha>
    <gatha type="2">Uttāreyyaṃ pitaramitare bandhū’pi dukkhaṇṇavā,</gatha>
    <gatha type="3">Evaṃvatvā radanakira ṇālaṅkārabimbādharo</gatha>
    <gatha type="last">Dhammassāmiparivutavasīrājaggahānikkhami; ()</gatha>
    <hangnum nr="52"/>
    <gatha type="1"> Patvā rañño uparibhavanaṃ sokāludāyi’ddhiyā</gatha>
    <gatha type="2">Bhuttā’hāro tadupagamanaṃ atvāha mārocayaṃ,</gatha>
    <gatha type="3">Sambuddhatthaṃ pituru’pahaṭaṃ bhikkhaṃka pakaṭiggaṇhiya</gatha>
    <gatha type="last">Assāsento vajati nabhasā sokākulaṃtaṃ kulaṃ; ()</gatha>
    <hangnum nr="53"/>
    <gatha type="1"> Taṃ bhuñjanto divasadivase so yojanaṃ yojanaṃ</gatha>
    <gatha type="2">Saṅkhepento paramakaruṇārāmāya sañcodito,</gatha>
    <gatha type="3">Netvā khīṇāsavayativare vīsaṃ sahassaṃ jino</gatha>
    <gatha type="last">Lakkhīvāsaṃ kapilanagaraṃ māsehidvīho’tari; ()</gatha>
    <hangnum nr="54"/>
    <gatha type="1"> Nānuppatte bhagavati puraṃ no ñātiseṭṭhaṃ kuhiṃ</gatha>
    <gatha type="2">Passissāmā’tya’jahitamanokotuhaḷā sākiyā,</gatha>
    <gatha type="3">Ārāmoyanaṃ vijanapavano nigrodhasakkassa taṃ-</gatha>
    <gatha type="last">Sāruppoti tahimabhinave senāsane māpayuṃ; ()</gatha>
    <hangnum nr="55"/>
    <gatha type="1"> Paccuggantvā surabhikusumākiṇṇañjaliha’ñjase</gatha>
    <gatha type="2">Āgacchantaṃ sumahakiya jinaṃ rājiddhiyā’laṅkate,</gatha>
    <gatha type="3">Ketuggāhe daharadahare katvā kumāre pure</gatha>
    <gatha type="last">Rājā’maccā paramaruciraṃ ārāma motārayuṃ; ()</gatha>
    <hangnum nr="56"/>
    <gatha type="1"> Pallaṅkeno’dayagirisire cando’va tārāvuto</gatha>
    <gatha type="2">Nānākhiṇāsavaparivuto paññattabuddhāsane,</gatha>
    <gatha type="3">Āsino’yaṃ manakumuduniṃ sakyānamunniddayaṃ</gatha>
    <gatha type="last">Nissoko so muni parihari sokandhakāraṃ pitu; ()</gatha>
    <hangnum nr="57"/>
    <gatha type="1"> Siddhattho’yaṃ paramadaharo amhehi vuddhā mayaṃ</gatha>
    <gatha type="2">Jāmātā’yaṃbhavati tanujo nattānujo no iti,</gatha>
    <gatha type="3">Mānatthaddhā daharadahare sakyā kumāre’bravuṃ</gatha>
    <gatha type="last">Tumhegantvā paṇamatha jinaṃ vo piṭṭhitāhomै no; ()</gatha>
    <hangnum nr="58"/>
    <gatha type="1"> Āvajjetvā sakalaparisaṃ ñatvā tadajjhāsayaṃ</gatha>
    <gatha type="2">Mānummattā vibhavamadirāmattā ime khattiyā,</gatha>
    <gatha type="3">Muddhābaddhañjalikisalayā yasmā navandanti maṃ</gatha>
    <gatha type="last">Vandāpetuṃ alamiti tato jhānaṃ samāpajjiya; ()</gatha>
    <hangnum nr="59"/>
    <gatha type="1"> Pattā’bhiñño nijapadarajoraṃsihi sañcumbite</gatha>
    <gatha type="2">Tesaṃ cūḷāmaṇigirisire sambuddhasuro lasaṃ,</gatha>
    <gatha type="3">Saṃdassento yamakamasamaṃ mānandhakāraṃ haraṃ</gatha>
    <gatha type="last">Bodhāpesi vadanakamale gaṇḍambamūle yathā; ()</gatha>
    <hangnum nr="60"/>
    <gatha type="1"> Disvā suddhodananaravaro taṃ pāṭihīraṃ varaṃ</gatha>
    <gatha type="2">Pādambhoje paṇami sirasā ānandabhāronato,</gatha>
    <gatha type="3">Cakkaṅkālaṅkatapadarajo samphuṭṭhamuddhāñjali</gatha>
    <gatha type="last">Rājaññānaṃ kamalakalikāsaṇḍassiriṃ vyākaruṃ; ()</gatha>
    <hangnum nr="61"/>
    <gatha type="1"> Sañjhāmeghāvaliparivuto suroriva’tthācalaṃ</gatha>
    <gatha type="2">Khamhā bhaddāsanamavatarī sovaṇṇavaṇno jino,</gatha>
    <gatha type="3">Subabhujiñche nayanabarihī keḷāyanaṃ pokkhara-</gatha>
    <gatha type="last">Vassaṃ vassi nijanakharuciṃ tesaṃ samāje sati; ()</gatha>
    <hangnum nr="62"/>
    <gatha type="1"> Sutvā vuttaṃ purimacaritaṃ vessantarākhyaṃ tato</gatha>
    <gatha type="2">Pakkantānaṃ phusiya sirasā tappādacūḷāmaṇiṃ,</gatha>
    <gatha type="3">Bhante bhikkhaṃ sugatapamukho saṅghodhivāsetu no</gatha>
    <gatha type="last">Icce’kopi paṭhamadivase nākāsi ajjhesanaṃ; ()</gatha>
    <hangnum nr="63"/>
    <gatha type="1"> Nānākhīṇāsavaparivuto lokānukampāparo</gatha>
    <gatha type="2">Lokādhiso dutiyadivase āciṇṇakappārahaṃ,</gatha>
    <gatha type="3">Sambuddhānaṃ kapilanagare pāto’va lakhyākare</gatha>
    <gatha type="last">Hīnukkaṭṭhaṃ kulamavijahaṃ piṇḍāya sampāvisi; ()</gatha>
    <hangnum nr="64"/>
    <gatha type="1"> Āhiṇḍattaṃ tahimanugharaṃ piṇḍāya santindriyaṃ</gatha>
    <gatha type="2">Satthāraṃ taṃ nirupamasiriṃ chabbaṇṇaraṃsujjalaṃ,</gatha>
    <gatha type="3">Pāsādaṭṭhā’nimisanayanambhojehi sampūjayuṃ</gatha>
    <gatha type="last">Ugghāṭetvā harimaṇimayaṃ jālāvaliṃ nāgarā; ()</gatha>
    <hangnum nr="65"/>
    <gatha type="1"> Ohāretvā kusumasurabhīsaṅkhārasambhāvite</gatha>
    <gatha type="2">Kese massuṃ rajanamalinaṃ kāsāvavatthaṃ kharaṃ,</gatha>
    <gatha type="3">Acchādetvā kapaṇapuriso’va’yyo gahetvā sīḷā</gatha>
    <gatha type="last">Pattaṃ patto kapilanagaraṃ pakiṇḍāya āhiṇḍati; ()</gatha>
    <hangnum nr="66"/>
    <gatha type="1"> Vuttantaṃ taṃ savaṇakaṭukaṃ sutvāna bimbādharā</gatha>
    <gatha type="2">Bimbādevī marakatasiḷājālantarā vithiyaṃ,</gatha>
    <gatha type="3">Āhiṇḍantaṃ parivutagaṇaṃ mattebhagāmiṃ jitaṃ</gatha>
    <gatha type="last">Olokentī nayanamaṇike assūhi sampūrayi; ()</gatha>
    <hangnum nr="67"/>
    <gatha type="1"> Cumbanti sātanujaratanaṃ tandassanabyāvaṭā’-</gatha>
    <gatha type="2">Sityā’nubyañjanavilasitaṃ byāmapakpabhālaṅakkataṃ,</gatha>
    <gatha type="3">Rūpaṃ rūpassiri nirupamaṃ saṅgāyi gāthaṭṭhakaṃ</gatha>
    <gatha type="last">Saṃvaṇṇetvā caraṇatalato yāva’ssa uṇhisato; ()</gatha>
    <hangnum nr="68"/>
    <gatha type="1"> Īsaṃ kālaṃ alasagamanaṃ sā kālahaṃsopakari</gatha>
    <gatha type="2">Oropenti abhinavakucandā’tibhārāturā,</gatha>
    <gatha type="3">Gantvā sīghaṃ khaḷitavacatā putto mahārāja te</gatha>
    <gatha type="last">Piṇḍāya’smiṃ carati nagare rājānamiccabruvi; ()</gatha>
    <hangnum nr="69"/>
    <gatha type="1"> Rājā senāparivutasamo tejonubhāvādinā</gatha>
    <gatha type="2">Taṃ sutvāṃ’se sukhumavasanaṃ katvā navaṃsāṭakaṃ,</gatha>
    <gatha type="3">Acchādetvā nihitamakuṭo nikkhittakhaggo bhusaṃ</gatha>
    <gatha type="last">Lajjāpanno tuvaṭatuvaṭaṃ gantvā tadagge ṭhito; ()</gatha>
    <hangnum nr="70"/>
    <gatha type="1"> Koṭṭhagārānya’pi pitukule rittāni kimmaññasi</gatha>
    <gatha type="2">Kasmā lajjāpayasi pitaraṃ tvaṃ bhānuvaṃsubbhavo,</gatha>
    <gatha type="3">Bhante tuyhaṃ pakarivutavasīsaṅghassi’to bhojanaṃ</gatha>
    <gatha type="last">Mā kapiṇḍāyā’cari anudinaṃ dajjeyya miccabruvi; ()</gatha>
    <hangnum nr="71"/>
    <gatha type="1"> Tuyhaṃ vaṃso anariyapado ādiccavaṃso siyā</gatha>
    <gatha type="2">Mayhaṃ vaṃso sadariyapado sambuddhavaṃso siyā,</gatha>
    <gatha type="3">Asmiṃvaṃse anuvicaraṇaṃ piṇḍattha manvālayaṃ</gatha>
    <gatha type="last">Cārittaṃ bhopurimasugatā’ciṇṇanti kavatvā jino; ()</gatha>
    <hangnum nr="72"/>
    <gatha type="1"> Uttiṭṭhādiṃ avadi kasugamaṃ gāthaṃ ṭhito vīthiyaṃ</gatha>
    <gatha type="2">Sotāpanto’vanipati bhavī sotāvadhānena so,</gatha>
    <gatha type="3">Gāthādhammaṃ suṇiya madhuraṃ dhammaṃcare’tyā’dikaṃ</gatha>
    <gatha type="last">Patto maggaṃ dutiyamavīraṃ dhammānudhammaṃ caraṃ; ()</gatha>
    <hangnum nr="73"/>
    <gatha type="1"> Sutvā rājā cariyamaparaṃ yo dhammapālavhayaṃ</gatha>
    <gatha type="2">Patto maggaṃ tatiyamakhilaṃ kāmālayaṃ cālayaṃ,</gatha>
    <gatha type="3">Setacchattu’llasitasayane’nuṭṭhānaseyyu’pago</gatha>
    <gatha type="last">Saṅkhārānaṃ visadamatiyā yo lakkhaṇaṃ sammasi; ()</gatha>
    <hangnum nr="74"/>
    <gatha type="1"> Viddhaṃsetvā namuviparisaṃ saṃkelasamārādikaṃ</gatha>
    <gatha type="2">Suro ramhāvanamiva’sinā so aggamaggāsinā,</gatha>
    <gatha type="3">Tuṭṭho maggapphalasukhasudhāpānena verisame</gatha>
    <gatha type="last">Pañcakkhandhe vijaya malbhī nibbānarajjassiriṃ; ()</gatha>
    <hangnum nr="75"/>
    <gatha type="1"> Āropetvā uparibhavanaṃ pattaṃ gahetvā tato</gatha>
    <gatha type="2">Rājā saṅghaṃ sugatapamukhaṃ khajjena bhojjena ca,</gatha>
    <gatha type="3">Santappetvā puna sapariso nīce nisajjāsane</gatha>
    <gatha type="last">Sārānīyaṃ kathayamavasi sammodanīyaṃ kathaṃ; ()</gatha>
    <hangnum nr="76"/>
    <gatha type="1"> Itthāgāraṃ hadayasarasimajjhe nimuggatthana-</gatha>
    <gatha type="2">Haṃsaṃ dinānanasarasijaṃ soke’ṇatāpeniva,</gatha>
    <gatha type="3">Buddhaṃ baddhañjaliharasirokumbhehi sampūjayī</gatha>
    <gatha type="last">Taṃ vātabbhāhataharilatālīlaṃ jagāmo’nataṃ; ()</gatha>
    <hangnum nr="77"/>
    <gatha type="1"> Antogabbhe nayanasalalaṃ samapuñchamānā jinaṃ</gatha>
    <gatha type="2">Bimbādevī saparijanatāvyāpāritā vandituṃ,</gatha>
    <gatha type="3">Appatvā me yadiguṇadhanaṃ attha’yyaputto sayaṃ</gatha>
    <gatha type="last">Taṃ kamaṃ daṭṭhuṃ nanupavisatī’tve’vaṃ vadantī ṭhitā; ()</gatha>
    <hangnum nr="78"/>
    <gatha type="1"> Raññā saddhiṃ purisanisaho tāyindirāmandiraṃ</gatha>
    <gatha type="2">Antogabbhaṃ maṇigaṇapahābhinnandhakāraṃsadā,</gatha>
    <gatha type="3">Ādāya’ggaṃ yatipatiyugaṃ patvā’cchi bhaddāsane</gatha>
    <gatha type="last">Paññatte so’dayagirisire bālaṃsumālī yathā; ()</gatha>
    <hangnum nr="79"/>
    <gatha type="1"> Disvā pīnatthanabharanatā sā rājadhītā jinaṃ</gatha>
    <gatha type="2">Patvā mālā kanakaratanālaṅkārahīnā lahuṃ,</gatha>
    <gatha type="3">Haṃsimaññe sarasijavanaṃ pāde yathājjhāsayaṃ</gatha>
    <gatha type="last">Sañcumbantī paṇami sirasā ādāyagopphadvayaṃ; ()</gatha>
    <hangnum nr="80"/>
    <gatha type="1"> Pāsāda’ntovarakasarasi dhammillasevālake</gatha>
    <gatha type="2">Omujjantī nijabhujalatālīlātaraṅgākule,</gatha>
    <gatha type="3">Nāthassa’ṅghītalanakhasikhākantippabandhāmbhasi</gatha>
    <gatha type="last">Laddhassāsā ciravirahajaṃ tāpaṃ vinodesi sā; ()</gatha>
    <hangnum nr="81"/>
    <gatha type="1"> Sutvā nesā kanakaratanā’saṃdhāraṇaṃ dhāraṇaṃ</gatha>
    <gatha type="2">Kāsāvānaṃ tavahiridhanā’vissajjanaṃ sajjanaṃ,</gatha>
    <gatha type="3">Nā’jjhācāre anabhiramaṇaṃ uccāsane cā’sane</gatha>
    <gatha type="last">Rājā’voca tvamanukurute snehodayā’hodayā; ()</gatha>
    <hangnum nr="82"/>
    <gatha type="1"> Sutvā tassāniravadhiguṇādhārāya’nūnaṃ guṇaṃ</gatha>
    <gatha type="2">Āvīkatvā’gami bhavapaṭicchannāpadānaṃ jino,</gatha>
    <gatha type="3">Netvā gehappavisanakaraggāhā’bhisekussave</gatha>
    <gatha type="last">Saṃvattante dutiyadivase nandākhyarājatrajaṃ; ()</gatha>
    <hangnum nr="83"/>
    <gatha type="1"> Gacchanto’pī saha bhagavatā so pañcakalyāṇiyā</gatha>
    <gatha type="2">Sīghaṃ jālaṃ vivariya thiyā vīthiṃ vilokentiyā,</gatha>
    <gatha type="3">Bhaṅgāpāṅgāyatabhujalatāsaṅakkaḍḍhitabbhantaro</gatha>
    <gatha type="last">Pattaṃ bhante haratha vacanaṃ bhatyā na taṃ vyākari; ()</gatha>
    <hangnum nr="84"/>
    <gatha type="1"> Pabbājetvā visayamadirāmattāya tassā gīraṃ</gatha>
    <gatha type="2">Sutvā nandāpahanahadayaṃ nandaṃ narindatrajaṃ,</gatha>
    <gatha type="3">Icchāpetvā kakuṭacaraṇidibbaccharāliṅgane</gatha>
    <gatha type="last">Ñāyenā’nuttarasukhamahārajje patiṭṭhāpayī; ()</gatha>
    <hangnum nr="85"/>
    <gatha type="1"> Bimbādevi sukhaparibhataṃ kīḷāparaṃ rāhulaṃ</gatha>
    <gatha type="2">Āliṅgitvā tanujaratanaṃ sā sattame vāsare,</gatha>
    <gatha type="3">Ugghaṭetvā ratanakhacitaṃ jālaṃ vimānodare</gatha>
    <gatha type="last">Āgacchantaṃ purisatisabhaṃ nijjhāyamānā ṭhitā; ()</gatha>
    <hangnum nr="86"/>
    <gatha type="1"> Nānākūṭācalavalayito devindacāpākulo</gatha>
    <gatha type="2">Āgacchanto kanakasikharīrājāka yathā jaṅgamo,</gatha>
    <gatha type="3">Tatā khīṇāsavaparivuto jabbaṇṇabhānujjalo</gatha>
    <gatha type="last">Eso tuyhaṃ naraharika pitā iccākaha pakassāhi naṃ; ()</gatha>
    <hangnum nr="87"/>
    <gatha type="1"> Etassā’suṃ vividhanidhayo puññānubhāvuṭṭhitā</gatha>
    <gatha type="2">Nāhaṃja kapakassāma’bhigamanato paṭṭhāya tekhonidhī,</gatha>
    <gatha type="3">Bhūsāpetvā tanujaratanaṃ sā sattavassāyukaṃ</gatha>
    <gatha type="last">Yācassū’ti pahiṇi pituno ñattaṃ dhanaṃ pettikaṃ; ()</gatha>
    <hangnum nr="88"/>
    <gatha type="1"> Uppādetvā pitari balavaṃ pemaṃ jalevu’ppalaṃ</gatha>
    <gatha type="2">Puttotyā’haṃ tvamasijanako chāyā’pi teme sukhā,</gatha>
    <gatha type="3">Aḍhāse’vaṃ lapitavacano vuṭṭhāya bhaddāsanā</gatha>
    <gatha type="last">Bhuttāhāroka parivutavasi gantuṃ jinocā’rabhī; ()</gatha>
    <hangnum nr="89"/>
    <gatha type="1"> Dāyajjaṃ me samaṇa dadataṃ atthodhanenā’ti me</gatha>
    <gatha type="2">Yācaṃ yācaṃ jinamanuvajaṃ sāraṅgarājakkamaṃ,</gatha>
    <gatha type="3">Sīhacchāporiva bhagavato daḷhaṃ surattaṅgulī-</gatha>
    <gatha type="last">Mālāyālaṅkari bhujalataṃ bhogindabhogāyataṃ; ()</gatha>
    <hangnum nr="90"/>
    <gatha type="1"> Saṃyācannaṃ vibhava kamanugaṃka vaṭṭānugaṃ rāhulaṃ</gatha>
    <gatha type="2">Pabbājetvā’riyadhananidhiṃdemīti cintāparo,</gatha>
    <gatha type="3">Patvā’rāmaṃ ajahitasuto saddhammarājā imaṃ</gatha>
    <gatha type="last">Pabbājehi’tya’vadi sumukhaṃ tvaṃ dhammasenāpati; ()</gatha>
    <hangnum nr="91"/>
    <gatha type="1"> Chetvā nīluppaladalamuduṃ cūḷākalāpaṃ mahā-</gatha>
    <gatha type="2">Moggallāno kavasi abhinavaṃ kāsāvamacchādayī,</gatha>
    <gatha type="3">Tasso’vādaṃ akari dhutavā thero mahākassapo</gatha>
    <gatha type="last">Pabbājesi tanujaratanaṃ taṃ sāriputto vasi; ()</gatha>
    <hangnum nr="92"/>
    <gatha type="1"> Sikkhākāmo aparasamaye thero mahārāhulo-</gatha>
    <gatha type="2">Vādaṃ sutvā’dhikataraguṇaṃ sampāpuṇī rāhulo,</gatha>
    <gatha type="3">Sutvā kasuttaṃ puna taditaraṃ sikkhāgarūnaṃ garu-</gatha>
    <gatha type="last">Ṭṭhānaṃ patto tibhavamatari patvā’ggamaggapphalaṃ;Ka ()</gatha>
    <hangnum nr="93"/>
    <gatha type="1"> Tasmiṃ suddhodananaravaro pabbajjite nattari</gatha>
    <gatha type="2">Ajjhogāḷho ravikuladhajonissīmasokaṇṇave,</gatha>
    <gatha type="3">Dinno’kāsaṃ kamapitanayaṃ mātāpitūhā’yatiṃ</gatha>
    <gatha type="last">Pabbājeyyuṃ alamitivaraṃ saṃyāci vosāvakā; ()</gatha>
    <hangnum nr="94"/>
    <gatha type="1"> Rañño datvā varamati varaṃ bhuttāsano āsanā-</gatha>
    <gatha type="2">Vuṭṭhāya’ntobhavanavanato nikkhamma mandānilaṃ,</gatha>
    <gatha type="3">Rukkhacchāyāviraḷasarasītīraṃ vivekakkhamaṃ</gatha>
    <gatha type="last">Sītaṃ sitabbanamavasarī chaddantadantī’vaso; ()</gatha>
    <hangnum nr="95"/>
    <gatha type="1"> Tasmiṃkāle gahapatikule jāto mahāseṭṭhipi</gatha>
    <gatha type="2">Patto rājaggahapuravaraṃ saddho sudattābhidho,</gatha>
    <gatha type="3">Buddhoka hutvā yamadhivasate’tya’ssosi suddhodanī</gatha>
    <gatha type="last">Paccūsasmiṃ amaravivaṭadvārena tatrā’gamā; ()</gatha>
    <hangnum nr="96"/>
    <gatha type="1"> Appetvā’ṅakghīratanaphalake khittañjalīmañjariṃ</gatha>
    <gatha type="2">Bhatyācūḷārajatakalasaṃ cittappasādāvahanaṃ,</gatha>
    <gatha type="3">Dhammaṃ sutvā paṭhamadivase laddhādimaggapphalo</gatha>
    <gatha type="last">Dānaṃ datvā sugatapamukhe saṅghe sudattodhanī; ()</gatha>
    <hangnum nr="97"/>
    <gatha type="1"> Bhante lakkhīkamakalamalakā saṅakkāsamatthāya no</gatha>
    <gatha type="2">Iddhaṃ phakhītaṃ sujanabhajitaṃ sāvatthisaṅkhaṃ puraṃ,</gatha>
    <gatha type="3">Dhammassāmi vajatu karuṇāchāyāsakahāyo lahuṃ</gatha>
    <gatha type="last">Laddhassāso savisayamagāevaṃ katajjhesano; ()</gatha>
    <hangnum nr="98"/>
    <gatha type="1"> Buddhatthaṃ so gahapati mahāmagge samagge divā-</gatha>
    <gatha type="2">Rattiṭṭhānappabhutisubhage paccekalakkhaṃ dhanaṃ,</gatha>
    <gatha type="3">Vissajjetvā pacuravibhavo daṭṭhabbasārepure</gatha>
    <gatha type="last">Kāropesi amarabhavanākāreka vihāre vare; ()</gatha>
    <hangnum nr="99"/>
    <gatha type="1"> Koṭīha’ṭṭhārasahī asamaṃ bhūmiṃ kiṇitvā samaṃ</gatha>
    <gatha type="2">Koṭīha’ṭṭhārasahi pacuraṃ māpetva senāsanaṃ,</gatha>
    <gatha type="3">Koṭīha’ṭṭhārasahi paramaṃ ārāmapūjāmahaṃ</gatha>
    <gatha type="last">Sajjetvā so gahapati navaṃkamakmaṃ suniṭṭhāpayi; ()</gatha>
    <hangnum nr="100"/>
    <gatha type="1"> Evaṃ jetavanaṃ vihārapavaraṃ kārāpayitvā mahā-</gatha>
    <gatha type="2">Vīrassā’gamanāya dūtapurise pesesi seṭṭhissaro,</gatha>
    <gatha type="3">Tesaṃ sīsaharañjalihi mahito sutvāna taṃ sāsanaṃ</gatha>
    <gatha type="last">Sambuddho jalitiddhimā sapariso rājaggahā nikkhami; ()</gatha>
    <paragraph>Iti medhānandābhidhānena yatinā viracite sakala kavijana hadayānandadāna nidāne jinavaṃsadīpe santikeka nidāne bhagavato pakiṇṇaka caritappavatti paridīpo soḷasamo saggo.</paragraph>
    <hangnum nr="1"/>
    <gatha type="1"> Satthu jetavananāmamindirā-</gatha>
    <gatha type="2">Rāma motaraṇamaṅgalussave,</gatha>
    <gatha type="3">Rāmalakkhaṇabhagī (rathoddhatā)</gatha>
    <gatha type="last">Seṭṭhiputtapamukhā sumaṇḍitā; ()</gatha>
    <hangnum nr="2"/>
    <gatha type="1"> Pañcamattasatamāṇavā navā</gatha>
    <gatha type="2">Pañcavaṇṇadhajabhāsura’ñjalī,</gatha>
    <gatha type="3">Pañcakhāṇasiriyu’jjalā’bhavuṃ</gatha>
    <gatha type="last">Pañcamārajinarājino pure; ()</gatha>
    <hangnum nr="3"/>
    <gatha type="1"> Hemakumbhakucakumbhavibbhamā</gatha>
    <gatha type="2">Seṭhidhītupamukhā kumārikā,</gatha>
    <gatha type="3">Puṇṇakumbhasatanibbhara’ñjalī</gatha>
    <gatha type="last">Tassa satthu purato tato bhavuṃ; ()</gatha>
    <hangnum nr="4"/>
    <gatha type="1"> Seṭṭhipādaparicārikāsakhī</gatha>
    <gatha type="2">Mantharā’vajitahaṃsadhenuyo,</gatha>
    <gatha type="3">Pañcamattasatanāriyo’bhavuṃ</gatha>
    <gatha type="last">Pacchato gahitapuṇṇapātiyo; ()</gatha>
    <hangnum nr="5"/>
    <gatha type="1"> Setavatthasunivatthapāruto</gatha>
    <gatha type="2">Pañcaseṭṭhisatamattasevito,</gatha>
    <gatha type="3">Lokanāyaka manāthapiṇḍiko</gatha>
    <gatha type="last">Seṭṭhi pītierito tamanvagā; ()</gatha>
    <hangnum nr="6"/>
    <gatha type="1"> Nīlapītapabhūtīhi mārajī</gatha>
    <gatha type="2">Deharaṃsivisarehi jotayaṃ,</gatha>
    <gatha type="3">Añjasaṃ sahacarācaraṃ bhuvi</gatha>
    <gatha type="last">Jaṅgamo kanakabhūdharoriva; ()</gatha>
    <hangnum nr="7"/>
    <gatha type="1"> Maggadesakajanassa piṭṭhito</gatha>
    <gatha type="2">Bhikkhusaṅakghaparivārito yahiṃ,</gatha>
    <gatha type="3">Jetanāmavanamotarī tahiṃ</gatha>
    <gatha type="last">Lokalocananipīyamānako; ()</gatha>
    <hangnum nr="8"/>
    <gatha type="1"> Pucchitassa paṭipajjanakkamaṃ</gatha>
    <gatha type="2">Tāya jetavanapujanāya so,</gatha>
    <gatha type="3">Dehi buddhapamukhe tapovanaṃ</gatha>
    <gatha type="last">Bhikkhusaṅghavisaye’ti pabruvi; ()</gatha>
    <hangnum nr="9"/>
    <gatha type="1"> Dammi buddhapamukhe tapovanaṃ</gatha>
    <gatha type="2">Bhikkhusaṅghavisaye’ti bhindiya’</gatha>
    <gatha type="3">Byappathaṃ thiramanāthapiṇḍiko</gatha>
    <gatha type="last">Seṭṭhi dhotakarapaṅakkajoka sadā; ()</gatha>
    <hangnum nr="10"/>
    <gatha type="1"> Jālalakkhaṇavicitrakomaḷa-</gatha>
    <gatha type="2">Pāṇipallavatalesu satthuto,</gatha>
    <gatha type="3">Dakkhiṇodakamadāsi kañcana-</gatha>
    <gatha type="last">Kuṇḍikāya surabhippavāsitaṃ; ()</gatha>
    <hangnum nr="11"/>
    <gatha type="1"> Sitamuṇhamanilātapaṃ paṭi-</gatha>
    <gatha type="2">Hanti ḍaṃsamakase siriṃsape,</gatha>
    <gatha type="3">Svā’numodanamakā jino paṭi-</gatha>
    <gatha type="last">Ggayha jetavanamevamādinā; ()</gatha>
    <hangnum nr="12"/>
    <gatha type="1"> So sudattavisuto samāpayi</gatha>
    <gatha type="2">Vatrabhūpamapabhūvibhūsaṇo,</gatha>
    <gatha type="3">Seṭṭhi jetavanapūjanāmahaṃ</gatha>
    <gatha type="last">Cattakoṭidhanasañcayo sadā; ()</gatha>
    <hangnum nr="13"/>
    <gatha type="1"> Indirāya suramandiropamā</gatha>
    <gatha type="2">Candanāgarusugandhabandhurā,</gatha>
    <gatha type="3">Tatra gandhakuṭi bhāti medinī-</gatha>
    <gatha type="last">Sundarisirasi sekharo yathā; ()</gatha>
    <hangnum nr="14"/>
    <gatha type="1"> Tāya gandhakuṭiyā’dhirohiṇī</gatha>
    <gatha type="2">Dhammarājacaraṇindirā’dharā,</gatha>
    <gatha type="3">Saggamokkhabhavanappavesani-</gatha>
    <gatha type="last">Sseṇipaddhatirivā’ti nomati; ()</gatha>
    <hangnum nr="15"/>
    <gatha type="1"> Tabbihāraparito sudhāmaṇi-</gatha>
    <gatha type="2">Baddhamāvaraṇacakka māhare,</gatha>
    <gatha type="3">Satthu kittisirikhīrasāgaru-</gatha>
    <gatha type="last">Tatuṅgavīcivalayassiriṃ sadā; ()</gatha>
    <hangnum nr="16"/>
    <gatha type="1"> Tabbihārapariveṇamosadhi-</gatha>
    <gatha type="2">Tārakādhavalavāḷukākulaṃ,</gatha>
    <gatha type="3">Vyākaroti jinakundabandhuno</gatha>
    <gatha type="last">Saṅgamena saradambarassiriṃ; ()</gatha>
    <hangnum nr="17"/>
    <gatha type="1"> Tattharattamaṇiketusaṃhatī-</gatha>
    <gatha type="2">Raṃsibhinnatimirambare na kiṃ,</gatha>
    <gatha type="3">Kovidehi ravicanda tārakā</gatha>
    <gatha type="last">Jotiriṅgananibhā’ti vuccare; ()</gatha>
    <hangnum nr="18"/>
    <gatha type="1"> Bhāti phullavanarājilakkhiyā</gatha>
    <gatha type="2">Rattakambalamivā’hisanthataṃ,</gatha>
    <gatha type="3">Caccaraṃ caraṇasampaṭicchane</gatha>
    <gatha type="last">Satthuno kusumareṇu nibbharaṃ; ()</gatha>
    <hangnum nr="19"/>
    <gatha type="1"> Bhiṅgapantimaṇitantusibbitaṃ</gatha>
    <gatha type="2">Mandamārutatharussitaṃ tahiṃ,</gatha>
    <gatha type="3">Pupphareṇupaṭalabbitāna mā-</gatha>
    <gatha type="last">Bhātisatthu’pari vāritātapaṃ; ()</gatha>
    <hangnum nr="20"/>
    <gatha type="1"> Rājarukkhakaṇikārasākhino</gatha>
    <gatha type="2">Phullitā parisamantato tahiṃ,</gatha>
    <gatha type="3">Satthu dhammasavaṇena dissare</gatha>
    <gatha type="last">Cīvarāni’va nivatthapārutā; ()</gatha>
    <hangnum nr="21"/>
    <gatha type="1"> Uggatā’likuladhūmakajjalā</gatha>
    <gatha type="2">Nibbikāsakalikāsikhāvalī,</gatha>
    <gatha type="3">Campakadadumapadīpasākhino</gatha>
    <gatha type="last">Ujjalanti satavaṇṭavattikā; ()</gatha>
    <hangnum nr="22"/>
    <gatha type="1"> Jhāyataṃ kamadhuradhammabhārati-</gatha>
    <gatha type="2">Nijjharehi sikharidari tahiṃ,</gatha>
    <gatha type="3">Sammavegaparisositā da’pi</gatha>
    <gatha type="last">Kiṃ navūpasamayanti sādhavo; ()</gatha>
    <hangnum nr="23"/>
    <gatha type="1"> Kujitālikulakokilā tahiṃ</gatha>
    <gatha type="2">Phullitaggasahakārasākhino,</gatha>
    <gatha type="3">Tibbarāgacarite’pi mūlage</gatha>
    <gatha type="last">Bhāvanāsu naramāpayanti kiṃ; ()</gatha>
    <hangnum nr="24"/>
    <gatha type="1"> Lājapañcamakapupphasanthataṃ</gatha>
    <gatha type="2">Tantapovanapavesanañjasaṃ,</gatha>
    <gatha type="3">Vītarāgacaraṇaṅkasajjitaṃ</gatha>
    <gatha type="last">Saggamaggamapahāsate sadā; ()</gatha>
    <hangnum nr="25"/>
    <gatha type="1"> Nārivāmacaraṇāturā’pi ye</gatha>
    <gatha type="2">Saṅgamena vigataṅgaṇaṅginaṃ</gatha>
    <gatha type="3">Lomahaṃsajanite’va pītiyā;</gatha>
    <gatha type="last">Tatra’sokatarurāji rājate, ()</gatha>
    <hangnum nr="26"/>
    <gatha type="1"> Kiṃsukādikusumehi bhāsuraṃ</gatha>
    <gatha type="2">Taṃ tapovana manālayālayaṃ,</gatha>
    <gatha type="3">Tesa muggatapatejasā bhusaṃ</gatha>
    <gatha type="last">Aggipajjalitameva dissate; ()</gatha>
    <hangnum nr="27"/>
    <gatha type="1"> Uddhavaṇṭagaḷitehi phullase-</gatha>
    <gatha type="2">Phālikākuḍumalehi sālinī,</gatha>
    <gatha type="3">Mālakā rajatavedikā kaviya</gatha>
    <gatha type="last">Vidadumehi khavitā virājate; ()</gatha>
    <hangnum nr="28"/>
    <gatha type="1"> Pīta cuta makaranda bindavo</gatha>
    <gatha type="2">Tatra kīrakaravikasārikā,</gatha>
    <gatha type="3">Kiṃka haranti madhuraṃ ravantipi</gatha>
    <gatha type="last">Mañjubhāṇīmunibhāratissiriṃ; ()</gatha>
    <hangnum nr="29"/>
    <gatha type="1"> Hemakūṭamakuṭehi nijjhara-</gatha>
    <gatha type="2">Bhārabhāsurataṭo’rapīvarā,</gatha>
    <gatha type="3">Bhuribhuridharabhubhujā tahiṃ</gatha>
    <gatha type="last">Cumbare jinasuta’ṅghipaṅkaje; ()</gatha>
    <hangnum nr="30"/>
    <gatha type="1"> Cārucañcupuṭatuṅgacucukā</gatha>
    <gatha type="2">Cakkavākakucamaṇḍalā tahiṃ,</gatha>
    <gatha type="3">Nīlikākacakalāpasālinī</gatha>
    <gatha type="last">Nīlanīrajavilolalocanā; ()</gatha>
    <hangnum nr="31"/>
    <gatha type="1"> Seṇibaddhakalahaṃsamekhalā-</gatha>
    <gatha type="2">Dāmabhārataṭapīnasoṇinī,</gatha>
    <gatha type="3">Bhiṅgacakkaratanaṅgadāvalī</gatha>
    <gatha type="last">Bhaṅgavīcikaṇahārabhāsurā; ()</gatha>
    <hangnum nr="32"/>
    <gatha type="1"> Kaṇṇikāgaḷitakañjakesara-</gatha>
    <gatha type="2">Piñjarambuvimalambarā subhā,</gatha>
    <gatha type="3">Gandhavāhasukhaphassadā siri-</gatha>
    <gatha type="last">Mandirā kumudamandahāsinī; ()</gatha>
    <hangnum nr="33"/>
    <gatha type="1"> Kesarāliradanā sarojinī-</gatha>
    <gatha type="2">Kāminī vikacapaṅkajānanā,</gatha>
    <gatha type="3">Vītasabbadarathehi sevitā</gatha>
    <gatha type="last">Dibbapokkharaṇiyo najenatikiṃ; ()</gatha>
    <hangnum nr="34"/>
    <gatha type="1"> Muddikāpabhutivallivellita-</gatha>
    <gatha type="2">Jiṇṇacīvarakuṭīhi jhāyataṃ,</gatha>
    <gatha type="3">Piñchāsāritasikhaṇḍimaṇḍalā-</gatha>
    <gatha type="last">Khaṇḍataṇḍavasumaṇḍitaṃ vanaṃ; ()</gatha>
    <hangnum nr="35"/>
    <gatha type="1"> Satthu kasāvakasatehi bhāvanā-</gatha>
    <gatha type="2">Sattibhinnatimisāti katthaci,</gatha>
    <gatha type="3">Dissare niracakāsato tahiṃ</gatha>
    <gatha type="last">Gabbharo’darasamosarāni’va; ()</gatha>
    <hangnum nr="36"/>
    <gatha type="1"> Kālakā dhutapisaṅgavāladhī</gatha>
    <gatha type="2">Māḷakesu kalaviṅkasāḷikā,</gatha>
    <gatha type="3">Bhattasitthamanubhūya nibbhayā</gatha>
    <gatha type="last">Dhammarāvamanukūjare tahiṃ; ()</gatha>
    <hangnum nr="37"/>
    <gatha type="1"> Vitamaccubhayabhantalocanaṃ</gatha>
    <gatha type="2">Ālavālajalapānadohaḷaṃ,</gatha>
    <gatha type="3">Satthu mañjusarapāsaniccalaṃ</gatha>
    <gatha type="last">Dissate hariṇamaṇḍalaṃ tahiṃ; ()</gatha>
    <hangnum nr="38"/>
    <gatha type="1"> Hatthavellitalatāhi vāraṇā</gatha>
    <gatha type="2">Vānarāca maṇivijanīhi’va,</gatha>
    <gatha type="3">Vijayanti bhavatāpabhīruke</gatha>
    <gatha type="last">Rukkhamūlagatajhāyino tahiṃ; ()</gatha>
    <hangnum nr="39"/>
    <gatha type="1"> Meghavaṇṇavanarājirājinī</gatha>
    <gatha type="2">Kandamūlaphalabhojanehi sā,</gatha>
    <gatha type="3">Dānapāramirate’va pīṇaye</gatha>
    <gatha type="last">Bhikkhūsaṅghasahitaṃ tathāgataṃ; ()</gatha>
    <hangnum nr="40"/>
    <gatha type="1"> Dhammamaṇḍapavitānamuddhati</gatha>
    <gatha type="2">Lambamānamaṇibubbulodare,</gatha>
    <gatha type="3">Niccapajjalitavijjurājiyo</gatha>
    <gatha type="last">Bhanti nijjitaravindutārakā; ()</gatha>
    <hangnum nr="41"/>
    <gatha type="1"> Rukkhakoṭarakulāvakodare</gatha>
    <gatha type="2">Kujitehi sakuṇehi taṃvanaṃ,</gatha>
    <gatha type="3">Jeti saṅkhaghaṇavaṃsavallakī-</gatha>
    <gatha type="last">Rāvasārasuraraṅgabhusiriṃ; ()</gatha>
    <hangnum nr="42"/>
    <gatha type="1"> Indanīlamaṇitoraṇippabhā-</gatha>
    <gatha type="2">Bhinditabbatimiropamaṃ tahiṃ,</gatha>
    <gatha type="3">Candacaṇḍakaramaṇḍaladvayaṃ</gatha>
    <gatha type="last">Vindateva asurindavibbhamaṃ; ()</gatha>
    <hangnum nr="43"/>
    <gatha type="1"> Khīrasāgarataraṅgapaṇḍarā</gatha>
    <gatha type="2">Nekacaṅkamanamālakā tahiṃ,</gatha>
    <gatha type="3">Phuṭṭhacārucaraṇindirā bhusaṃ</gatha>
    <gatha type="last">Bhanti jhānapasutāna massame; ()</gatha>
    <hangnum nr="44"/>
    <gatha type="1"> Bhāvanāya pavanāni pāvanā</gatha>
    <gatha type="2">Desanāya rasanā vibhūsanā,</gatha>
    <gatha type="3">Sevakā danavakā sasāvakā</gatha>
    <gatha type="last">Mānayantī kavikanayaṃ sukhānayaṃ; () (Yamakabandhanaṃ;)</gatha>
    <hangnum nr="45"/>
    <gatha type="1"> Kīcakā tyanilakūja kīcakā</gatha>
    <gatha type="2">Vācakā rivagaṇassa vā cakā,</gatha>
    <gatha type="3">Mocakā navaphalassa mocakā</gatha>
    <gatha type="last">Mecakā camaṇithambha mecakā; () (Yamakabandhanaṃ;)</gatha>
    <hangnum nr="46"/>
    <gatha type="1"> Kūjitā’li bhajitā’parākajitā</gatha>
    <gatha type="2">Rājitā’lakajitā hi pūjitā,</gatha>
    <gatha type="3">Gāravā’kararavāyakeravā</gatha>
    <gatha type="last">Keravākararavā sagāravā; () (Yamakabandhanaṃ;)</gatha>
    <hangnum nr="47"/>
    <gatha type="1"> Ketakī kusumahantacātakī</gatha>
    <gatha type="2">Ambare ṇukaṇikā’valambare,</gatha>
    <gatha type="3">Vuñcitā utuniyāmayañjitā</gatha>
    <gatha type="last">Rāmabhumi paramābhirāmabhū; () (Yamakabandhanaṃ;)</gatha>
    <hangnum nr="48"/>
    <gatha type="1"> Tāsadā havisadāna māsadā</gatha>
    <gatha type="2">Yo sadātiya sadā kama taṃ sadā,</gatha>
    <gatha type="3">So tamo dahatamo hi tattamo</gatha>
    <gatha type="last">Vītamo muhatamo hī gotamo; () (Yamakabandhanaṃ;)</gatha>
    <hangnum nr="49"/>
    <gatha type="1"> Sālakā nanavilāsapā latā</gatha>
    <gatha type="2">Mālakā valisubhāsamā lakā,</gatha>
    <gatha type="3">Māḷakā valisubhāsamā lakā</gatha>
    <gatha type="last">Sāḷakā nanavilāsapā lakā; () (Yamakabandhanaṃ)</gatha>
    <hangnum nr="50"/>
    <gatha type="1"> Vāneva jāto vijito vaneva</gatha>
    <gatha type="2">Jinova’nejo kavanajānano no,</gatha>
    <gatha type="3">Netā vinetā vijanānu vāte</gatha>
    <gatha type="last">Vanī janaṃ jetavane vinento; () (Caturakkharika citta yamakaṃ;)</gatha>
    <paragraph>Iti medhānandābhidhānanayatinā viracite sakalakavijana hadayānandadānanidāne jinavaṃsadīpe santike nidāne jetavana vihārālaṅkāra paridīpo sattarasamo saggo.</paragraph>
    <hangnum nr="1"/>
    <gatha type="1"> Bhuvika yassa jinassa tādino</gatha>
    <gatha type="2">Vidurānaṃ mukharaṅakgamandire,</gatha>
    <gatha type="3">Arahādi guṇāti sundarī)</gatha>
    <gatha type="3">Lasate kitti vilāsa sundarī; ()</gatha>
    <gatha type="2">Migadāyatapovane isi-patane gotama gotta ketuso,</gatha>
    <gatha type="3">Narasārathi vassa mādimaṃ</gatha>
    <gatha type="last">Vasi bārāṇasirājadhāniyaṃ; ()</gatha>
    <hangnum nr="3"/>
    <gatha type="1"> Puna veḷuvane vināyako</gatha>
    <gatha type="2">Nagare rājagahe giribbaje,</gatha>
    <gatha type="3">Dutiyaṃ tatiyaṃ catutthakaṃ</gatha>
    <gatha type="last">Avasi vassamanuddayāparo; ()</gatha>
    <hangnum nr="4"/>
    <gatha type="1"> Muni pañcamavassa mindirā-</gatha>
    <gatha type="2">Layavesāli puraṃ mahāvane,</gatha>
    <gatha type="3">Pavihāsi puraṅgapīvaraṃ</gatha>
    <gatha type="last">Upanissāya yatheva kesari; ()</gatha>
    <hangnum nr="5"/>
    <gatha type="1"> Timirāpaharo’sadhīlatā-</gatha>
    <gatha type="2">Jalite sītala nijjharākule,</gatha>
    <gatha type="3">Munichaṭṭhamanālayo sukhaṃ</gatha>
    <gatha type="last">Vasi vassaṃ puthumaṅkulācale; ()</gatha>
    <hangnum nr="6"/>
    <gatha type="1"> Tidasālayago sudubbudhaṃ</gatha>
    <gatha type="2">Abhidhammaṃ kathayaṃ silāsane,</gatha>
    <gatha type="3">Sunisajja savītināmayī</gatha>
    <gatha type="last">Sugato sattamavassa manvahaṃ; ()</gatha>
    <hangnum nr="7"/>
    <gatha type="1"> Haricandanagandhapāvana-</gatha>
    <gatha type="2">Pavane bhesakalābhidhe vane,</gatha>
    <gatha type="3">Sanarāmara lokanāyako</gatha>
    <gatha type="last">Munināgo vasi vassamaṭṭhamaṃ; ()</gatha>
    <hangnum nr="8"/>
    <gatha type="1"> Madhurassarabhāṇi ghosita-</gatha>
    <gatha type="2">Visute ghosita seṭṭhikārite,</gatha>
    <gatha type="3">Navamaṃ vasi vassamassame</gatha>
    <gatha type="last">Varakosambi pure munissaro; ()</gatha>
    <hangnum nr="9"/>
    <gatha type="1"> Munikesari pārileyyaka-</gatha>
    <gatha type="2">Karinājīvitadānato bhato,</gatha>
    <gatha type="3">Dasamaṃ vasi pārileyyake</gatha>
    <gatha type="last">Vanasaṇḍe tarusaṇḍamaṇḍite; ()</gatha>
    <hangnum nr="10"/>
    <gatha type="1"> Varadhammasudhārasena sa-</gatha>
    <gatha type="2">Jjana mekādasamaṃ samaṃ jino,</gatha>
    <gatha type="3">Dvijagāmavare’bhipīṇayaṃ</gatha>
    <gatha type="last">Vasi nāḷāvidite nirālayo; ()</gatha>
    <hangnum nr="11"/>
    <gatha type="1"> Dharaṇīsuragāma māsadā</gatha>
    <gatha type="2">Punaverañja maniñjano jino,</gatha>
    <gatha type="3">Pucimandadumindamūlago</gatha>
    <gatha type="last">Asamo bārasamaṃ samaṃ vasī; ()</gatha>
    <hangnum nr="12"/>
    <gatha type="1"> Vikacappalacārulocano</gatha>
    <gatha type="2">Munirājā vajirācalācalo,</gatha>
    <gatha type="3">Sikharākulacāliyācale</gatha>
    <gatha type="last">Avasī teḷasamaṃ guṇālayo; ()</gatha>
    <hangnum nr="13"/>
    <gatha type="1"> Salilāsayasītale mudu-</gatha>
    <gatha type="2">Pavane jetavane tapovane,</gatha>
    <gatha type="3">Vasi cuddasamaṃ samaṃ mahā-</gatha>
    <gatha type="last">Samaṇo assamaṇā’pasādano; ()</gatha>
    <hangnum nr="14"/>
    <gatha type="1"> Kapilavhayarājadhāniyā</gatha>
    <gatha type="2">Avidure nararāhaseyyake,</gatha>
    <gatha type="3">Pavihāsi tipañcamaṃ samaṃ</gatha>
    <gatha type="last">Muni nigrodhatapovane subhe; ()</gatha>
    <hangnum nr="15"/>
    <gatha type="1"> Khara mālavakañca rakkhasaṃ</gatha>
    <gatha type="2">Damayaṃ bhūdhara pīvarodaraṃ,</gatha>
    <gatha type="3">Rucirālavirājadhāniyaṃ</gatha>
    <gatha type="last">Viharī soḷasamaṃ samaṃ jino; ()</gatha>
    <hangnum nr="16"/>
    <gatha type="1"> Puna veḷuvanaṃ tapovanaṃ</gatha>
    <gatha type="2">Upanissāya giribbajaṃ puraṃ,</gatha>
    <gatha type="3">Dasa sattama vassa māvasī</gatha>
    <gatha type="last">Munisīho hatamāravāraṇo; ()</gatha>
    <hangnum nr="17"/>
    <gatha type="1"> Bhavadukkharujāhi mocayaṃ</gatha>
    <gatha type="2">Janataṃ dhammakathā’gadena so,</gatha>
    <gatha type="3">Vasi cāliyapabbatālaye</gatha>
    <gatha type="last">Jinavejjācariyo dasaṭṭhamaṃ; ()</gatha>
    <hangnum nr="18"/>
    <gatha type="1"> Tadanantaravassa muggadhi</gatha>
    <gatha type="2">Vipule cāliyapakabbate’va so,</gatha>
    <gatha type="3">Vasi vīsatimaṃ giribbaje</gatha>
    <gatha type="last">Nagare veḷuvane tapovane; ()</gatha>
    <hangnum nr="19"/>
    <gatha type="1"> Anibaddhavihārato iti</gatha>
    <gatha type="2">Viharanto bhagavā tahiṃtahiṃ</gatha>
    <gatha type="3">Maṇijotiraso’va kāmado</gatha>
    <gatha type="last">Sarade vīsati vītināmayī; ()</gatha>
    <hangnum nr="20"/>
    <gatha type="1"> Muni jetavane tapovane</gatha>
    <gatha type="2">Bhavane cā’pi migāramātuyā,</gatha>
    <gatha type="3">Mahite vasi pañcavīsati-</gatha>
    <gatha type="last">Mitavassāni tibaddhavāsago; ()</gatha>
    <hangnum nr="21"/>
    <gatha type="1"> Anibaddhanibaddhavāsato</gatha>
    <gatha type="2">Vasato tassa sato tahiṃ tahiṃ,</gatha>
    <gatha type="3">Nanu vijjati kiccapañcakaṃ</gatha>
    <gatha type="last">Katakiccassa kathananuvāsaraṃ; ()</gatha>
    <hangnum nr="22"/>
    <gatha type="1"> Aruṇuggamane samuṭṭhito</gatha>
    <gatha type="2">Tadupaṭṭhākajanassa’nuggahaṃ,</gatha>
    <gatha type="3">Munirānanapādadhovanaṃ</gatha>
    <gatha type="last">Pavidhāyā’khilakicca mattano; ()</gatha>
    <hangnum nr="23"/>
    <gatha type="1"> Sunisajja susajjitā’sane</gatha>
    <gatha type="2">Sapadānācaraṇāya yāvatā,</gatha>
    <gatha type="3">Samayo samayaññu vindati</gatha>
    <gatha type="last">Naciraṃ jhānasukhaṃ rahogato; ()</gatha>
    <hangnum nr="24"/>
    <gatha type="1"> Paribandhiya tāyabandhanaṃ</gatha>
    <gatha type="2">Sunivatthantaravāsako’pari,</gatha>
    <gatha type="3">Arahaddhajachāditaṅgimā</gatha>
    <gatha type="last">Maṇivaṇṇopalapatta mubbahaṃ; ()</gatha>
    <hangnum nr="25"/>
    <gatha type="1"> Abhisaṅkhatapuññasattiyā</gatha>
    <gatha type="2">Vivaṭadvāravihāragabbhato,</gatha>
    <gatha type="3">Girigabbharato’va kesarī</gatha>
    <gatha type="last">Bahinikkhamma kadāci ekako, ()</gatha>
    <hangnum nr="26"/>
    <gatha type="1"> Valayikatatārakāvalī</gatha>
    <gatha type="2">Navacandoriva vāridodarā,</gatha>
    <gatha type="3">Yatisaṅghapurakkhato tato</gatha>
    <gatha type="last">Bahi nikkhamma kadāci so muni; ()</gatha>
    <hangnum nr="27"/>
    <gatha type="1"> Pakatīgatiyā’pi bhikkhituṃ</gatha>
    <gatha type="2">Gatiyā sappaṭihāriyā’yapi,</gatha>
    <gatha type="3">Yugamattadaso samācare</gatha>
    <gatha type="last">Nigamaggāmapurīsu katthaci; ()</gatha>
    <hangnum nr="28"/>
    <gatha type="1"> Carato varapāṭihāriyaṃ</gatha>
    <gatha type="2">Samadhiṭṭhāya kadāci bhikkhituṃ,</gatha>
    <gatha type="3">Vimalīkurute mahītalaṃ</gatha>
    <gatha type="last">Purato mandasugandhamāruto; ()</gatha>
    <hangnum nr="29"/>
    <gatha type="1"> Purato’pasamenti dhūliyo</gatha>
    <gatha type="2">Carato cārutarañjase sire,</gatha>
    <gatha type="3">Vilasanti vitāna vibbhamā</gatha>
    <gatha type="last">Navameghā phusitāni muñcare; ()</gatha>
    <hangnum nr="30"/>
    <gatha type="1"> Kusumāni samīraṇā’pare</gatha>
    <gatha type="2">Vipinenā’hariyo’kirantipi,</gatha>
    <gatha type="3">Nijapādatalaṃ’va bhūtalaṃ</gatha>
    <gatha type="last">Samataṃ yāti pathe padappite; ()</gatha>
    <hangnum nr="31"/>
    <gatha type="1"> Mudukā sukhaphassadā mahī-</gatha>
    <gatha type="2">Vanitā tappadasaṅakgame’kadā,</gatha>
    <gatha type="3">Kamalānipi cumbare’kadā</gatha>
    <gatha type="last">Pathaviṃ bhejja tadaṅghīpaṅkaje; ()</gatha>
    <hangnum nr="32"/>
    <gatha type="1"> Caraṇakkamitā’ravindaja-</gatha>
    <gatha type="2">Makarandā’ti sugandhabandhurā,</gatha>
    <gatha type="3">Jinagandhagajinda māsiraṃ</gatha>
    <gatha type="last">Parivāsenti samokirantipi; ()</gatha>
    <hangnum nr="33"/>
    <gatha type="1"> Makarandapabandhavibbhamaṃ</gatha>
    <gatha type="2">Juti sindhūravicuṇṇabandhurā,</gatha>
    <gatha type="3">Abhibhūya supiñjarāyate</gatha>
    <gatha type="last">Carato lokamimaṃ carācaraṃ; ()</gatha>
    <hangnum nr="34"/>
    <gatha type="1"> Kalahaṃsa mayūrasārikā</gatha>
    <gatha type="2">Karavīkā’pi sakaṃsakaṃ ravaṃ,</gatha>
    <gatha type="3">Dvipadā’pi catuppadā’pare</gatha>
    <gatha type="last">Vajato tassa napūjayanti kiṃ; ()</gatha>
    <hangnum nr="35"/>
    <gatha type="1"> Turiyāni vibhūsaṇāni’pi</gatha>
    <gatha type="2">Sayamevā’bhiravanti taṅkhaṇe,</gatha>
    <gatha type="3">Tamudikkhiya pāṭihāriyaṃ</gatha>
    <gatha type="last">Sugate koka hi nasampasīdati; ()</gatha>
    <hangnum nr="36"/>
    <gatha type="1"> Vividhabbhutapāṭihāriya-</gatha>
    <gatha type="2">Katasaññāya mahājano jino,</gatha>
    <gatha type="3">Janayaṃ janatāya’nuddayaṃ</gatha>
    <gatha type="last">Idhapiṇḍatthamupāgato iti; ()</gatha>
    <hangnum nr="37"/>
    <gatha type="1"> Kusumādiyamākulañjalī</gatha>
    <gatha type="2">Sadaneha’ntaravithi motare,</gatha>
    <gatha type="3">Jinaraṃsi pabandha kambala-</gatha>
    <gatha type="last">Satasañchanna vivaṇṇaviggahā; ()</gatha>
    <hangnum nr="38"/>
    <gatha type="1"> Janatā nakharālidīdhiti-</gatha>
    <gatha type="2">Nikarākāsanadīnimujjitā,</gatha>
    <gatha type="3">Abhivandati vandanārahaṃ</gatha>
    <gatha type="last">Munino pādayugaṃ pamoditā; ()</gatha>
    <hangnum nr="39"/>
    <gatha type="1"> Dasavisativā mahājano</gatha>
    <gatha type="2">Jinapāmokkhayatī satampivā,</gatha>
    <gatha type="3">Abhiyācati detha noiti</gatha>
    <gatha type="last">Bhagavantaṃ vibhavānurūpato; ()</gatha>
    <hangnum nr="40"/>
    <gatha type="1"> Adhivāsanamassa jāniya</gatha>
    <gatha type="2">Janatā’dāya jinassa hatthato,</gatha>
    <gatha type="3">Tamadhiṭṭhitapatta mindirā-</gatha>
    <gatha type="last">Sadanaṃ dānagharaṃ pavesaye; ()</gatha>
    <hangnum nr="41"/>
    <gatha type="1"> Catujātikagandhabhāvite</gatha>
    <gatha type="2">Bhuvi paññattavarāsanopari,</gatha>
    <gatha type="3">Ahatāhatavatthajātite</gatha>
    <gatha type="last">Sunisinnaṃ sugataṃ sasāvakaṃ; ()</gatha>
    <hangnum nr="42"/>
    <gatha type="1"> Paṭiyattapaṇītabhojana-</gatha>
    <gatha type="2">Vikatīhe’va sahatthapaṅkajā,</gatha>
    <gatha type="3">Abhitappayate mahājano</gatha>
    <gatha type="last">Patimāneti ca cīvarādinā; ()</gatha>
    <hangnum nr="43"/>
    <gatha type="1"> Saraṇāgamane’pi pañcayu</gatha>
    <gatha type="2">Adhisīlesu patiṭṭhahanti ye,</gatha>
    <gatha type="3">Catumaggaphalesu katthavi</gatha>
    <gatha type="last">Tadabhiññā’nusayāsayādito; ()</gatha>
    <hangnum nr="44"/>
    <gatha type="1"> Bhagavā katabhattakiccavā</gatha>
    <gatha type="2">Anurūpāya kathāya dhammiyā,</gatha>
    <gatha type="3">Ravibandhu vineyya bandhunaṃ</gatha>
    <gatha type="last">Hadayambhojavanaṃ pabodhaye; ()</gatha>
    <hangnum nr="45"/>
    <gatha type="1"> Harimerugiri’va jaṅgamo</gatha>
    <gatha type="2">Parinaddhindasarāsanāvalī,</gatha>
    <gatha type="3">Visate satapuññalakkhaṇo</gatha>
    <gatha type="last">Muniru’ṭṭhāya vihāramāsanā; ()</gatha>
    <hangnum nr="46"/>
    <gatha type="1"> Varamaṇḍalamāḷake tahiṃ</gatha>
    <gatha type="2">Muni paññattamahārahāsane,</gatha>
    <gatha type="3">Khaṇamāgamayaṃ nisidati</gatha>
    <gatha type="last">Yaminaṃ bhojanakiccasādhanaṃ; ()</gatha>
    <hangnum nr="47"/>
    <gatha type="1"> Maṇivammasuvammitā viya</gatha>
    <gatha type="2">Karino pārutapaṃsukūlikā,</gatha>
    <gatha type="3">Yatayo yatirājayūthapaṃ</gatha>
    <gatha type="last">Parivārenti upecca taṅkhaṇe; ()</gatha>
    <hangnum nr="48"/>
    <gatha type="1"> Samayaṃ samayaññuno tato</gatha>
    <gatha type="2">Tadupaṭṭhākavaro nivedaye,</gatha>
    <gatha type="3">Jinagandhagajo suvāsitaṃ</gatha>
    <gatha type="last">Visate gandhakuṭiṃ sugandhinā; () (Purebhattakiccaṃ)</gatha>
    <hangnum nr="49"/>
    <gatha type="1"> Athagandhakuṭīmukhe jino</gatha>
    <gatha type="2">Virajo pādarajo nacatthipi,</gatha>
    <gatha type="3">Paridhotapadāni nikkhipaṃ</gatha>
    <gatha type="last">Maṇisopāṇatale khaṇaṃ ṭhito; ()</gatha>
    <hangnum nr="50"/>
    <gatha type="1"> Udayo’pi jinassa dullabho</gatha>
    <gatha type="2">Khaṇasampattisamiddhi dullabhā,</gatha>
    <gatha type="3">Manujesu’papatti dullabhā</gatha>
    <gatha type="last">Jinadhammassavaṇampi dullabhaṃ; ()</gatha>
    <hangnum nr="51"/>
    <gatha type="1"> Samaṇatta mape’ttha dullabhaṃ</gatha>
    <gatha type="2">Tividhaṃ sāsana mappamādato,</gatha>
    <gatha type="3">Yatayo’vadatā’nusāsati</gatha>
    <gatha type="last">Abhisampādayathā’ti bhikkhave; ()</gatha>
    <hangnum nr="52"/>
    <gatha type="1"> Abhivandiya keci bhikkhavo</gatha>
    <gatha type="2">Bhagavantaṃtaka paṭipattipūrakā,</gatha>
    <gatha type="3">Atha sampaṭipādanakkamaṃ</gatha>
    <gatha type="last">Paṭipucchantivipassanādisu; ()</gatha>
    <hangnum nr="53"/>
    <gatha type="1"> Padadāti vipassanādisu</gatha>
    <gatha type="2">Muni tesaṃ cariyānurūpikaṃ,</gatha>
    <gatha type="3">Paṭigaṇhiya satthusāsanaṃ</gatha>
    <gatha type="last">Maṇidāmaṃ viya makaṇḍanatthiko; ()</gatha>
    <hangnum nr="54"/>
    <gatha type="1"> Pavidhāya jinaṃ padakkhiṇaṃ</gatha>
    <gatha type="2">Atha te bhattisamapakpitañjalī,</gatha>
    <gatha type="3">Pavisanti yatī sakaṃsakaṃ</gatha>
    <gatha type="last">Vasatiṃ santanivātavuttino; ()</gatha>
    <hangnum nr="55"/>
    <gatha type="1"> Vatapabbatapādakandara-</gatha>
    <gatha type="2">Pabhūtīsva’ññataraṃka padhānikā,</gatha>
    <gatha type="3">Pavisanti surāsuroraga-</gatha>
    <gatha type="last">Garuḷānaṃ bhavanesucā’pare; ()</gatha>
    <hangnum nr="56"/>
    <gatha type="1"> Atha gandhakuṭiṃ yadicchati</gatha>
    <gatha type="2">Pavisitvā pavivekakāmavā,</gatha>
    <gatha type="3">Muni dakkhiṇapassato sato</gatha>
    <gatha type="last">Sayanaṃ kapakpayatī’sakaṃ divā; ()</gatha>
    <hangnum nr="57"/>
    <gatha type="1"> Vupasantasarirajassamo</gatha>
    <gatha type="2">Muniru’ṭṭhāya anekakoṭiyo,</gatha>
    <gatha type="3">Anubhūyaka samādhayo khaṇaṃ</gatha>
    <gatha type="last">Bhuvanaṃ passati buddhacakkhunā; ()</gatha>
    <hangnum nr="58"/>
    <gatha type="1"> Samathamhi vipassanāyavā</gatha>
    <gatha type="2">Dhuranikkhepakate tathāgate,</gatha>
    <gatha type="3">Tahimiddhibalenu’paṭṭhito</gatha>
    <gatha type="last">Puna vuṭṭhāpayate dayānidhi; ()</gatha>
    <hangnum nr="59"/>
    <gatha type="1"> Iti pañcasatampi sāvake</gatha>
    <gatha type="2">Atikhippaṃ kabhagavā’nusāsiya,</gatha>
    <gatha type="3">Padumāniva te pabodhayaṃ</gatha>
    <gatha type="last">Nabhāsā yāti vihāra mattano; ()</gatha>
    <hangnum nr="60"/>
    <gatha type="1"> Jinasindhavapādavikkamaṃ</gatha>
    <gatha type="2">Jinachaddantagajindakuñcanaṃ,</gatha>
    <gatha type="3">Jinakesarasīhagajjanaṃ</gatha>
    <gatha type="last">Abhipassāma suṇoma no iti; ()</gatha>
    <hangnum nr="61"/>
    <gatha type="1"> Vihareyya yahiṃ jino tahiṃ</gatha>
    <gatha type="2">Aparaṇhe kusumākulañjalī,</gatha>
    <gatha type="3">Sunivatthasupārutā bhusaṃ</gatha>
    <gatha type="last">Muditā sannipatantikho janā; ()</gatha>
    <hangnum nr="62"/>
    <gatha type="1"> Atha dassitapāṭihāriyo</gatha>
    <gatha type="2">Pavisatvā varadhammamaṇḍapaṃ,</gatha>
    <gatha type="3">Sūriyova yugandharo’pari</gatha>
    <gatha type="last">Sunisajjā’sanamatthake jino; ()</gatha>
    <hangnum nr="63"/>
    <gatha type="1"> Karavikavirāvahārinā</gatha>
    <gatha type="2">Madhuro’dārasarena sotunaṃ,</gatha>
    <gatha type="3">Caturā’riyasaccamīraye</gatha>
    <gatha type="last">Anupubbāya kathāya nissitaṃ; ()</gatha>
    <hangnum nr="64"/>
    <gatha type="1"> Paṭigaṇhiya dhammamādarā</gatha>
    <gatha type="2">Nijavohāra’nurūpagocaraṃ,</gatha>
    <gatha type="3">Abhiyāti padakkhiṇena sā</gatha>
    <gatha type="last">Parisātaṃ sirasā’bhivandiya; () (Pacchābhattakiccaṃ)</gatha>
    <hangnum nr="66"/>
    <gatha type="1"> Varavāraṇakumbhadāraṇo</gatha>
    <gatha type="2">Migarājāva kudiṭṭhabhañjano,</gatha>
    <gatha type="3">Atha niṭṭhitadhammagajjano</gatha>
    <gatha type="last">Muniru’ṭṭhāyu’pavesanā’sanā; ()</gatha>
    <hangnum nr="65"/>
    <gatha type="1"> Kamalaṃ’va kalevaraṃ varaṃ</gatha>
    <gatha type="2">Vimalaṃ vitarajomalaṃ jino,</gatha>
    <gatha type="3">Avasiñcitukāmavā sace</gatha>
    <gatha type="last">Pavisitvāna nahānakoṭṭhakaṃ; ()</gatha>
    <hangnum nr="67"/>
    <gatha type="1"> Tadūpaṭṭhitikena bhikkhunā</gatha>
    <gatha type="2">Paṭiyattenudakena viggahe,</gatha>
    <gatha type="3">Samitotuparissamo muhuṃ</gatha>
    <gatha type="last">Punarāgamma nivatthacīvaro; ()</gatha>
    <hangnum nr="68"/>
    <gatha type="1"> Sunisajja sina’ssame same</gatha>
    <gatha type="2">Pariveṇe ṭhapitāsanopari,</gatha>
    <gatha type="3">Anubhoti muhutta mattanā</gatha>
    <gatha type="last">Suvimutto’pi vimuttijaṃ sukhaṃ; ()</gatha>
    <hangnum nr="69"/>
    <gatha type="1"> Tadupaṭṭhitipaccupaṭṭhitā</gatha>
    <gatha type="2">Abhinikkhammatatotatoyatī,</gatha>
    <gatha type="3">Mahitañjalipupphamañjarī</gatha>
    <gatha type="last">Parivārentitilokanāyakaṃ; ()</gatha>
    <hangnum nr="70"/>
    <gatha type="1"> Paṭipattipapūraṇakkamaṃ</gatha>
    <gatha type="2">Paṭipucchanti vipucchanāni’pi,</gatha>
    <gatha type="3">Yatayo hi visuṃvisuṃ jinaṃ</gatha>
    <gatha type="last">Savaṇaṃ dhammakathāya yācare; ()</gatha>
    <hangnum nr="71"/>
    <gatha type="1"> Bhagavā karuṇāya codito</gatha>
    <gatha type="2">Tadadhippāya mavecca buddhiyā,</gatha>
    <gatha type="3">Abhisādhaya matthamuttamaṃ</gatha>
    <gatha type="last">Purimaṃ yāmamatikkame iti; () (Purimayāmakiccaṃ)</gatha>
    <hangnum nr="72"/>
    <gatha type="1"> Bhagavanta manantadassinaṃ</gatha>
    <gatha type="2">Sirasā tesugatesu bhikkhusu,</gatha>
    <gatha type="3">Abhivandiya jātikhettato</gatha>
    <gatha type="last">Labhamānā’vasaraṃ surāsurā; ()</gatha>
    <hangnum nr="73"/>
    <gatha type="1"> Upagamma tapovanaṅgaṇaṃ</gatha>
    <gatha type="2">Kurumānā chavivaṇṇapiñjaraṃ,</gatha>
    <gatha type="3">Maṇimoḷimaricisañcaya-</gatha>
    <gatha type="last">Paricumbīkaḷitaṃ sirimato; ()</gatha>
    <hangnum nr="74"/>
    <gatha type="1"> Nakhakesaramaṅgulīdalaṃ</gatha>
    <gatha type="2">Caraṇambhojayugaṃka pavandiya,</gatha>
    <gatha type="3">Caturakkharikampi pucchare</gatha>
    <gatha type="last">Varapañha’ntamaso’hisaṅkhataṃ; ()</gatha>
    <hangnum nr="75"/>
    <gatha type="1"> Sivado vadataṃanuttaro</gatha>
    <gatha type="2">Muni vissajjati tabbipucchanaṃ,</gatha>
    <gatha type="3">Atha vitakathaṅkathi tada-</gatha>
    <gatha type="last">Bbhanumodanti abhitthavantipi; ()</gatha>
    <hangnum nr="76"/>
    <gatha type="1"> Nijadhammapadīpatejasā</gatha>
    <gatha type="2">Janasammoha tamovidhaṃsano,</gatha>
    <gatha type="3">Iti majjhimayāma manvahaṃ</gatha>
    <gatha type="last">Katakicco muni vītināmaye; () (Majjhimayāmakiccaṃ)</gatha>
    <hangnum nr="77"/>
    <gatha type="1"> Abhibhutasarīrajassamo</gatha>
    <gatha type="2">Katakiccehi’riyāpathehica,</gatha>
    <gatha type="3">Atha caṅkamaṇena pacchime</gatha>
    <gatha type="last">Paṭhamaṃ bhāga matikkame muni; ()</gatha>
    <hangnum nr="78"/>
    <gatha type="1"> Paṭivāta’nuvāta vāyita-</gatha>
    <gatha type="2">Guṇagandhehi sugandhitaṅgimā,</gatha>
    <gatha type="3">Maṇidīpapabhāsamujjalaṃ</gatha>
    <gatha type="last">Sugato gandhakuṭiṃka upāgato; ()</gatha>
    <hangnum nr="79"/>
    <gatha type="1"> Sayanopari sampasārayaṃ</gatha>
    <gatha type="2">Paṭimārūpasarūpaviggahaṃ,</gatha>
    <gatha type="3">Sayanaṃ kurute’va kesarī</gatha>
    <gatha type="last">Dutiyasmiṃ satisampajaññavā; ()</gatha>
    <hangnum nr="80"/>
    <gatha type="1"> Asamiddhakilesamiddhavā</gatha>
    <gatha type="2">Bhagavā bhaṅgabhavaṅgasattati,</gatha>
    <gatha type="3">Sunisajja pabujjhito mahā-</gatha>
    <gatha type="last">Karuṇājhāna mupeticā’sane; ()</gatha>
    <hangnum nr="81"/>
    <gatha type="1"> Purimesu bhavesu pāṇino</gatha>
    <gatha type="2">Yadi vijjanti katādhikārino,</gatha>
    <gatha type="3">Raviraṃsivikāsanūpaga-</gatha>
    <gatha type="last">Padumānī’va pabodhanārahā; ()</gatha>
    <hangnum nr="82"/>
    <gatha type="1"> Karuṇāya samuṭṭhito tato</gatha>
    <gatha type="2">Karuṇāsītalamānaso muni,</gatha>
    <gatha type="3">Abhipassati buddhacakkhunā</gatha>
    <gatha type="last">Bhuvi te maggaphalopanissaye; ()</gatha>
    <hangnum nr="83"/>
    <gatha type="1"> Iti pacchimayāma manvahaṃ</gatha>
    <gatha type="2">Tatiyaṃ bhāga matikkame jino,</gatha>
    <gatha type="3">Purimoditakiccakārino</gatha>
    <gatha type="last">Katakiccassa acintiyāguṇā; () (Pacchimayāmakiccaṃ)</gatha>
    <hangnum nr="84"/>
    <gatha type="1"> Pasidanti rūpappa māṇapi buddhe</gatha>
    <gatha type="2">Pasidanti ghosapakpa māṇapi buddhe</gatha>
    <gatha type="3">Pasidanti ḷukhappa māṇapi buddhe</gatha>
    <gatha type="last">Pasidanti dhammappamāṇapi buddhe ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne pañjavidhabuddhakicca paridīpo aṭṭhārasamoka saggo.</paragraph>
    <hangnum nr="1"/>
    <gatha type="1"> Niravadhibhuvanālavālagabbhe</gatha>
    <gatha type="2">Sucaritamūlavirūḷhakittivallī,</gatha>
    <gatha type="3">Navaguṇaniyamotu saṅakgamena</gatha>
    <gatha type="last">Bhagavatamāsiyatheva (pupphitaggā); ()</gatha>
    <hangnum nr="2"/>
    <gatha type="1"> Suvisadamatimā savāsanehi</gatha>
    <gatha type="2">Sakala kilesa malehi cārakāyo,</gatha>
    <gatha type="3">Itipi bhagavato budhābhigīto</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="3"/>
    <gatha type="1"> Gahita nisita maggañāṇa khaggo</gatha>
    <gatha type="2">Varamati duccaritārayo achindi,</gatha>
    <gatha type="3">Itipi bhagavato hatārinoyo</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="4"/>
    <gatha type="1"> Tibhavarathasamappitaṃ avijjā-</gatha>
    <gatha type="2">Bhavatasiṇāmayanābhika māsavakkhaṃ,</gatha>
    <gatha type="3">Vicitupacitakamma sañcāyā’raṃ</gatha>
    <gatha type="last">Jaṭitajarāmaraṇerunemi vaṭṭiṃ ()</gatha>
    <hangnum nr="5"/>
    <gatha type="1"> Avidita pariyanta kālasīmaṃ</gatha>
    <gatha type="2">Paribhamitaṃ bhavacakkamatthi tassa,</gatha>
    <gatha type="3">Thiravīriyapadehi bodhimaṇḍe</gatha>
    <gatha type="last">Suvimalasīlamahītaleṭhito yo; ()</gatha>
    <hangnum nr="6"/>
    <gatha type="1"> Hanivihani are visuddhasaddhā-</gatha>
    <gatha type="2">Karakamalena samādhisāṇapiṭṭhe,</gatha>
    <gatha type="3">Sunisita masamaṃ nihanti kamma-</gatha>
    <gatha type="last">Kkhayakarañāṇakuṭhārimādadhāno; ()</gatha>
    <hangnum nr="7"/>
    <gatha type="1"> Hatabhavaratha vibbhamassa magga-</gatha>
    <gatha type="2">Rathamabhiruyha sivaṃpuraṃ gatassa,</gatha>
    <gatha type="3">Itipi bhagavato hatārakassa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="8"/>
    <gatha type="1"> Avidita pariyanta dukkha vaṭṭaṃ</gatha>
    <gatha type="2">Athabhavacakkaka mituccate avijjā,</gatha>
    <gatha type="3">Tahimupahitanābhī mūlakattā</gatha>
    <gatha type="last">Bhavatijarāmaraṇaṃ tadantanemi; ()</gatha>
    <hangnum nr="9"/>
    <gatha type="1"> Ghaṭita tadubhayantarā arāssu</gatha>
    <gatha type="2">Dasa abhisaṅkharaṇādisesa dhammā,</gatha>
    <gatha type="3">Kasirasamudaye nirodha magge</gatha>
    <gatha type="last">Bhavati pajānamajānanaṃ avijjā; ()</gatha>
    <hangnum nr="10"/>
    <gatha type="1"> Bhavati tividhabhumikā avijjā</gatha>
    <gatha type="2">Catuvidha saccasabhāva chādakā’yaṃ,</gatha>
    <gatha type="3">Abhivicinana cetanāna maddhā</gatha>
    <gatha type="last">Vividhanayena bhavattaye nidānaṃ; ()</gatha>
    <hangnum nr="11"/>
    <gatha type="1"> Sakasaka paṭisandhicittahetu</gatha>
    <gatha type="2">Dvaya mabhisaṅkhata kammameva kāme,</gatha>
    <gatha type="3">Cita kusala marūpa rūpa gāmiṃ</gatha>
    <gatha type="last">Tadubhayabhupaṭisandhihetu hoti; ()</gatha>
    <hangnum nr="12"/>
    <gatha type="1"> Kusalamakusalaṃ tidhā vibhattaṃ</gatha>
    <gatha type="2">Purimabhavenicitaṃ yathānurūpaṃ,</gatha>
    <gatha type="3">Nabhavati paṭisandhitoparaṃ kiṃ</gatha>
    <gatha type="last">Tibhava pavatti vipāka citta hetu; ()</gatha>
    <hangnum nr="13"/>
    <gatha type="1"> Samudayamaya kāmarūpapākā</gatha>
    <gatha type="2">Sati paṭisandhi pavattiyaṃ bhavantī,</gatha>
    <gatha type="3">Saka saka bhavanāma rūpahetu</gatha>
    <gatha type="last">Vividha nidānavasena cānurūpaṃ, ()</gatha>
    <hangnum nr="14"/>
    <gatha type="1"> Tathariva caturo arūpapākā</gatha>
    <gatha type="2">Sakasakabhumikanāmapaccayāva,</gatha>
    <gatha type="3">Samupacita manaṃ asaññasatte</gatha>
    <gatha type="last">Nabhavatikiṃka bhuvi rūpamattahetu; ()</gatha>
    <hangnum nr="15"/>
    <gatha type="1"> Tadubhaya mavipāka cittatopi</gatha>
    <gatha type="2">Pabhavati tīsubhavesu cā’nu rūpaṃ,</gatha>
    <gatha type="3">Sugati dugatiyaṃ padaṃhi kāme</gatha>
    <gatha type="last">Bhavati saḷāyatanassa nāma rūpaṃ; ()</gatha>
    <hangnum nr="16"/>
    <gatha type="1"> Bhavati padaka masaññi vajjarūpa-</gatha>
    <gatha type="2">Bhuvi tividhāyatanassa nāma rūpaṃ,</gatha>
    <gatha type="3">Havati samudayo bhave arūpe</gatha>
    <gatha type="last">Sukhuma manāyatanassa nāma mattaṃ; ()</gatha>
    <hangnum nr="17"/>
    <gatha type="1"> Iti tividhabhave bhavanti taṃ taṃ-</gatha>
    <gatha type="2">Bhava pabhavāyatanāti phassahetu,</gatha>
    <gatha type="3">Tathariva kamato bhavānu rūpaṃ</gatha>
    <gatha type="last">Tividhabhavesu chaphassavedanejā; ()</gatha>
    <hangnum nr="18"/>
    <gatha type="1"> Vividha bhavagatiṭṭhitīsu taṃ taṃ</gatha>
    <gatha type="2">Chaṭita jaṭā gahaṇassa hetu hoti,</gatha>
    <gatha type="3">Punarubhaya bhavassa daḷhagāho,</gatha>
    <gatha type="last">Bhavati bhavotibhavamhi hetujātyā; ()</gatha>
    <hangnum nr="19"/>
    <gatha type="1"> Tividha bhavu’papattijātiresā</gatha>
    <gatha type="2">Bhavati jarāmaraṇādi dukkha hetu,</gatha>
    <gatha type="3">Sakalakasirupaddavā’savānaṃ</gatha>
    <gatha type="last">Samudayahetutatosiyā avijjā; ()</gatha>
    <hangnum nr="20"/>
    <gatha type="1"> Thiragahaṇavasena yohi koci</gatha>
    <gatha type="2">Sucarita duccaritaṃcareyya tassa,</gatha>
    <gatha type="3">Sugati dugati gāmi kammamettha</gatha>
    <gatha type="last">Kathayati kammabhavo’ti kammavādī; ()</gatha>
    <hangnum nr="21"/>
    <gatha type="1"> Vicitupacita kammasattijātā</gatha>
    <gatha type="2">Vadatupapatti bhavo’ti pañcakhandhā,</gatha>
    <gatha type="3">Tadabhijanana māhajāti tesaṃ</gatha>
    <gatha type="last">Cuticavanaṃ paripākatājarā’ti; ()</gatha>
    <hangnum nr="22"/>
    <gatha type="1"> Pahavaphalapabandhato ṭhītānaṃ</gatha>
    <gatha type="2">Sarasagabhīrapaṭicca sambhavānaṃ,</gatha>
    <gatha type="3">Kayirati visadāya yāya dhamma–</gatha>
    <gatha type="last">Ṭhitimatināmadhiyā pariggahaṃsā; ()</gatha>
    <hangnum nr="23"/>
    <gatha type="1"> Idhapana caturosiyuṃsamāsā</gatha>
    <gatha type="2">Purimabhavo’daya moha kammameko,</gatha>
    <gatha type="3">Bhavatihanabhavacittanāma rūpā-</gatha>
    <gatha type="last">Yatana cha phassa cha vedanāti ceko; ()</gatha>
    <hangnum nr="24"/>
    <gatha type="1"> Api bhavati bhavo nikanti gāho</gatha>
    <gatha type="2">Janana jarāmaraṇaṃ anāgate’ko,</gatha>
    <gatha type="3">Pabhava phalavasena sambhavānaṃ</gatha>
    <gatha type="last">Iti catu saṅkhipanaṃ siyātiyaddhaṃ; ()</gatha>
    <hangnum nr="25"/>
    <gatha type="1"> Idha yathariva’tītahetupañca</gatha>
    <gatha type="2">Abhiratigāhabhavehi kammamohā,</gatha>
    <gatha type="3">Tathariva saha mohakammunāpi</gatha>
    <gatha type="last">Abhiratigāhabhavā idāni hetū; ()</gatha>
    <hangnum nr="26"/>
    <gatha type="1"> Nabhavati phalapañcakaṃ kimeta-</gatha>
    <gatha type="2">Rahipaṭisandhika manādipañca dhammā,</gatha>
    <gatha type="3">Bhavati phakhalamanāgate tatheva</gatha>
    <gatha type="last">Janana jarāmaraṇādi pañca dhammā; ()</gatha>
    <hangnum nr="27"/>
    <gatha type="1"> Bhavati bhavupapattiya’ntare’ko</gatha>
    <gatha type="2">Abhirati vedayitāna mantare’ko,</gatha>
    <gatha type="3">Tathariva citacetanāmanānaṃ</gatha>
    <gatha type="last">Iti bhavacakkatisandhayo bhavanti; ()</gatha>
    <hangnum nr="28"/>
    <gatha type="1"> Suvisadamativīsatā’ katāraṃ</gatha>
    <gatha type="2">Sa’tiparivaṭṭa tisandhikaṃ tiyaddhaṃ,</gatha>
    <gatha type="3">Tadavagamiyatāya dhātu dhamma-</gatha>
    <gatha type="last">Ṭṭhitimatiyā catusaṅakgahaṃ dvimūlaṃ; ()</gatha>
    <hangnum nr="29"/>
    <gatha type="1"> Hanivibhani jagattaye bhavanta-</gatha>
    <gatha type="2">Bhavaratha cakkasamappitākhilāre,</gatha>
    <gatha type="3">Itipi bhagavato budhāhigīto</gatha>
    <gatha type="last">Bhuvi visuto arahanti kittighoso; ()</gatha>
    <hangnum nr="30"/>
    <gatha type="1"> Bhagavati udite mahānubhāvo</gatha>
    <gatha type="2">Tamahimaheyya bhusaṃ sadevaloko,</gatha>
    <gatha type="3">Tadahimahi kadāvi neru matta-</gatha>
    <gatha type="last">Maṇiratanāvaliyā sahampatīpi; ()</gatha>
    <hangnum nr="31"/>
    <gatha type="1"> Pacurasuranarā balānurūpaṃ</gatha>
    <gatha type="2">Yamabhimahiṃsu anātha piṇḍikopi,</gatha>
    <gatha type="3">Gahapati tamupāsikāvisākhā</gatha>
    <gatha type="last">Saparisa kosalabimbisārabhūpā; ()</gatha>
    <hangnum nr="32"/>
    <gatha type="1"> Bhagavati parinibbute asoka-</gatha>
    <gatha type="2">Vahayadharaṇīpati dīpacakkavatti,</gatha>
    <gatha type="3">Dasabalamasamaṃ pariccajitvā</gatha>
    <gatha type="last">Abhimahi channavutippamāṇakoṭī; ()</gatha>
    <hangnum nr="33"/>
    <gatha type="1"> Agaṇita vibhavaṃ pariccachitvā</gatha>
    <gatha type="2">Iharatanāvali cetiyaṃ vidhāya,</gatha>
    <gatha type="3">Suranarasaraṇassa dhātudehaṃ</gatha>
    <gatha type="last">Narapatimānayi duṭṭhagāminī’pi; ()</gatha>
    <hangnum nr="34"/>
    <gatha type="1"> Dasabalamabhipūjayiṃsu pūjā-</gatha>
    <gatha type="2">Vidhibahumānana bhājanaṃ tadaññe,</gatha>
    <gatha type="3">Itijana mahanīya cīvarādī-</gatha>
    <gatha type="last">Catuvidhapaccaya pūjanāka visesaṃ; ()</gatha>
    <hangnum nr="35"/>
    <gatha type="1"> Guṇajaladhi yadagga dakkhiṇeyyo</gatha>
    <gatha type="2">Arahati cāhuṇa pāhuṇā rahassa,</gatha>
    <gatha type="3">Itipi bhagavato kavippa sattho</gatha>
    <gatha type="last">Bhuvi visuto arahanti kittighoso; ()</gatha>
    <hangnum nr="36"/>
    <gatha type="1"> Idhaparamanipaccakāra giddhā</gatha>
    <gatha type="2">Samaṇaka bhusurakā vibhāvimānī,</gatha>
    <gatha type="3">Rahasi akusalaṃ silokakāmā</gatha>
    <gatha type="last">Na kimasilokabhayena sañcinanti; ()</gatha>
    <hangnum nr="37"/>
    <gatha type="1"> Nacakarahaci kiñcideva pāpaṃ</gatha>
    <gatha type="2">Kayirati resarahopipāpabhīrū,</gatha>
    <gatha type="3">Itipi bhagavato rahāpagassa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="38"/>
    <gatha type="1"> Anupasamita rāgadosa mohā</gatha>
    <gatha type="2">Thiramanabhāvita kāyacitta paññā,</gatha>
    <gatha type="3">Ariyapaṭipadāya ye vipannā</gatha>
    <gatha type="last">Anariya dhammacarā narādhamāte; ()</gatha>
    <hangnum nr="39"/>
    <gatha type="1"> Sugahita sugatārahaddhajantā</gatha>
    <gatha type="2">Jinamanubandhiya santikeka varāpi,</gatha>
    <gatha type="3">Itipi bhagavato bhavanti dure</gatha>
    <gatha type="last">Bhuvivisuto arahanti kittighoso ()</gatha>
    <hangnum nr="40"/>
    <gatha type="1"> Tathariva suvidura bhāvamāpa</gatha>
    <gatha type="2">Munirapitehinihīna puggalehi,</gatha>
    <gatha type="3">Itipi bhagavato satampa sattho</gatha>
    <gatha type="last">Bhuvivisuto arahanti kittighoso;Ka ()</gatha>
    <hangnum nr="41"/>
    <gatha type="1"> Vihata sakalasaṃkilesa dhammā</gatha>
    <gatha type="2">Satata subhāvita kāya cittapaññā,</gatha>
    <gatha type="3">Ariyapaṭipadaṃ papūrakārī</gatha>
    <gatha type="last">Anariyadhammapathārakāka sudhīrā; ()</gatha>
    <hangnum nr="42"/>
    <gatha type="1"> Satadasasata yojanehi dūre</gatha>
    <gatha type="2">Yadiviharanti jinassa ārakāte,</gatha>
    <gatha type="3">Itipi bhagavato na tāva dūre</gatha>
    <gatha type="last">Bhuvi visuto arahanti kittighoso; ()</gatha>
    <hangnum nr="43"/>
    <gatha type="1"> Tathariva avidūra bhāvamāpa</gatha>
    <gatha type="2">Munirapi sappurisāna mīdisānaṃ,</gatha>
    <gatha type="3">Itipi bhagavato bhavantagassa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="44"/>
    <gatha type="1"> Budha jana rahitabba pāpadhammā</gatha>
    <gatha type="2">Pavūramanatthakarāka rahāvadanti,</gatha>
    <gatha type="3">Itipi bhagavato rahā na yassa</gatha>
    <gatha type="last">Bhuvivisuto arahanti kitti ghoso; ()</gatha>
    <hangnum nr="45"/>
    <gatha type="1"> Garahiya rahitabbatā’riyehi</gatha>
    <gatha type="2">Paramaputhujjana puggalehi yasmā,</gatha>
    <gatha type="3">Itipi bhagavato naca’tthi’massa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="46"/>
    <gatha type="1"> Apica bhagavatā natekadāci</gatha>
    <gatha type="2">Vigarahiyā rahitabbakā bhavanti,</gatha>
    <gatha type="3">Itipi bhagavato rahānayassa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="47"/>
    <gatha type="1"> Gamana miharahoti vuccate taṃ</gatha>
    <gatha type="2">Tibhavaparibbhamaṇaṃ raho na yassa,</gatha>
    <gatha type="3">Itipi bhagavato gatassa pāraṃ</gatha>
    <gatha type="last">Bhuvi visuto arahanti kittighoso; ()</gatha>
    <hangnum nr="48"/>
    <gatha type="1"> Niratisaya’dhisīlacittapañño</gatha>
    <gatha type="2">Parama vimutti vimutti ñāṇalābhī,</gatha>
    <gatha type="3">Asandisa guṇa bhājanoka anejo</gatha>
    <gatha type="last">Asamasamo asamo anuttaro’ti; ()</gatha>
    <hangnum nr="49"/>
    <gatha type="1"> Kusalabala samiddharūpavāti</gatha>
    <gatha type="2">Vividhaguṇehi siyā pasaṃ siyo yo,</gatha>
    <gatha type="3">Itipi bhagavato pasaṃsiyassa</gatha>
    <gatha type="last">Bhuvivisuto arahanti kittighoso; ()</gatha>
    <hangnum nr="50"/>
    <gatha type="1"> Iminā imināpi kāraṇena</gatha>
    <gatha type="2">Bhagavā gotama gotta ketubhūto,</gatha>
    <gatha type="3">Arahaṃ arahanti kittirāvo</gatha>
    <gatha type="last">Dakatelaṃvatatāna sattaloke; ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato arahantināmapaññattiyāabhidheya paridīpo ekūnavīsatimoka saggo.</paragraph>
    <hangnum nr="1"/>
    <gatha type="1"> Sammā sāmaṃ sabbadhammāna maddhā</gatha>
    <gatha type="2">Buddhattā paññānubhāvena tassa,</gatha>
    <gatha type="3">Sammā sambuddhoti abbhuggatāya</gatha>
    <gatha type="last">Āsikityā(sālinī) loka dhātu; ()</gatha>
    <hangnum nr="2"/>
    <gatha type="1"> Yo cā bhiññeyye pariññeyya dhamme</gatha>
    <gatha type="2">Bhāvetabbe sacchikātabba dhamme,</gatha>
    <gatha type="3">Sammāsāmaṃ bujjhi tasmāsa buddho</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="3"/>
    <gatha type="1"> Tatrā’bhiññeyyā catussacca meva</gatha>
    <gatha type="2">Dukkhaṃ saccaṃ kho pariññeyya dhammā,</gatha>
    <gatha type="3">Bhāvetabbā magga saccaṃ nirodha-</gatha>
    <gatha type="last">Saccaṃ tacchaṃ sacchikā tabba dhammā; ()</gatha>
    <hangnum nr="4"/>
    <gatha type="1"> Taṇhāpakkhe sambhavaṃ dhamma jātaṃ</gatha>
    <gatha type="2">Maggānaṃvajjhaṃka pahātabba dhammā,</gatha>
    <gatha type="3">Saddhiṃ jātyādīhi dukekhahi pañcu-</gatha>
    <gatha type="last">Pādānakkhaṇdhā siyā dukkha saccaṃ; ()</gatha>
    <hangnum nr="5"/>
    <gatha type="1"> Yāyaṃ taṇhā kāma taṇhādibhedā</gatha>
    <gatha type="2">Dukkhānaṃ sāhetu saccaṃ dvitiyaṃ,</gatha>
    <gatha type="3">Bandhānaṃ yatrāpya’bhāvo nirodha-</gatha>
    <gatha type="last">Saccaṃ yañcā gamma taṇhāya cāgo; ()</gatha>
    <hangnum nr="6"/>
    <gatha type="1"> Sammādiṭṭhādyaṭṭhamaggaṅga dhammā</gatha>
    <gatha type="2">Nibbānaṃ sampāpakā magga saccaṃ,</gatha>
    <gatha type="3">Tesaṃ dhammānampi sambujjhinattā</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="7"/>
    <gatha type="1"> Cakkheva’daṃ dukkhaṃ taduppāda hetu</gatha>
    <gatha type="2">Taṇhā nesānaṃ abhāvo nirodho,</gatha>
    <gatha type="3">Maggo bodhūpāya paññāti tassa</gatha>
    <gatha type="last">Evaṃ paccekaṃ padaṃ coddharitvā; ()</gatha>
    <hangnum nr="8"/>
    <gatha type="1"> Āropetvā sacca dhammesu sacca-</gatha>
    <gatha type="2">Sandhātā yo saccadassī sa buddho,</gatha>
    <gatha type="3">Sammā sāmaṃ tikkhapaññāya bujjhi</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="9"/>
    <gatha type="1"> Channaṃ dvārānañca chārammaṇānaṃ,</gatha>
    <gatha type="2">Channaṃ cittānañca chabbeda nānaṃ,</gatha>
    <gatha type="3">Channaṃ saññānaṃ cha sañcetanānaṃ</gatha>
    <gatha type="last">Channaṃ phassā naṃ vitakkādi kānaṃ; ()</gatha>
    <hangnum nr="10"/>
    <gatha type="1"> Evaṃ channaṃ rūpa taṇhādikānaṃ</gatha>
    <gatha type="2">Taṇhākāyānaṃ samāropaṇena,</gatha>
    <gatha type="3">Sammā sāmaṃ bujjhi saccesu tasmā</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="11"/>
    <gatha type="1"> Pañcannaṃ khandhāna maṭṭhārasannaṃ</gatha>
    <gatha type="2">Dhātūnaṃ cakkhādinaṃ bārasannaṃ,</gatha>
    <gatha type="3">Sammā sāmaṃ bujjhitattā sayambhu</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="12"/>
    <gatha type="1"> Rūpajjhānānaṃ catunnaṃ arūpa-</gatha>
    <gatha type="2">Jjhānānañcānussatīnaṃ dasannaṃ,</gatha>
    <gatha type="3">Khatti sākāra’ppamaññāsubhānaṃ</gatha>
    <gatha type="last">Kammaṭṭhānānaṃ navannaṃ bhavānaṃ; ()</gatha>
    <hangnum nr="13"/>
    <gatha type="1"> Buddhattā saṃsāra cakke avijjā-</gatha>
    <gatha type="2">Dyaṅgānaṃ saccesucāropaṇena,</gatha>
    <gatha type="3">Sammāsāmaṃ esa nissaṅga ñāṇe</gatha>
    <gatha type="last">Sammā sambuddho vikhyāsi loke; ()</gatha>
    <hangnum nr="14"/>
    <gatha type="1"> Paccuppannānāgatātīta dhamme</gatha>
    <gatha type="2">Nibbānaṃ nissesa paṇṇatti dhamme,</gatha>
    <gatha type="3">Sāmaṃ abbhaññāsya’naññopa deso</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="15"/>
    <gatha type="1"> Sabbaṃñeyyaṃ tassa ñāṇanti kaṃhi</gatha>
    <gatha type="2">Ñāṇampevaṃ ñeyya dhammantikaṃhi,</gatha>
    <gatha type="3">Ñeyyantaṭṭhānomañāṇassalābhā</gatha>
    <gatha type="last">Sammāsambuddhoti vikhyāsi loke; ()</gatha>
    <hangnum nr="16"/>
    <gatha type="1"> Klesānaṃ yāvāsanāsatatītāya</gatha>
    <gatha type="2">Saddhiṃyoka sammohaniddāya sammā,</gatha>
    <gatha type="3">Sāmaṃbuddho magga ñāṇena tasmā</gatha>
    <gatha type="last">Sammā sambuddhoti vikhyāsi loke; ()</gatha>
    <hangnum nr="17"/>
    <gatha type="1"> Sattādhīso pāramīcoditatto</gatha>
    <gatha type="2">Pallaṅkenāsajjayo bodhimule,</gatha>
    <gatha type="3">Ambhojaṃka bhānuppahāka saṅgamena</gatha>
    <gatha type="last">Sobhaggappattaṃ pabuddhaṃ’va sāmaṃ; ()</gatha>
    <hangnum nr="18"/>
    <gatha type="1"> Sāmaṃ sammā’nañña sādhāraṇagga-</gatha>
    <gatha type="2">Maggobhāsenappabuddho samāno,</gatha>
    <gatha type="3">Sampatto sabbaññutāñāṇa sobhaṃ</gatha>
    <gatha type="last">Sammā sambuddhoti vikhyāsi tasmā; ()</gatha>
    <hangnum nr="19"/>
    <gatha type="1"> Evaṃ sabbesaṃ dhammānaṃ</gatha>
    <gatha type="2">Sammā sāmaṃ buddhattā so,</gatha>
    <gatha type="3">Sammā sambuddho buddhoti</gatha>
    <gatha type="last">Saddo loke abbhuggañji; ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santikeka nidāne bhagavato kasammāsambuddhoti nāmapaññattiyā abhidheya paridīpo vīsatimo saggo.</paragraph>
    <gatha type="1">Taṃ  kho pana bhavantaṃ</gatha>
    <gatha type="2">Gotamaṃ evaṃ kalyāṇe kittisaddo abbhuggato</gatha>
    <gatha type="last">Itipi so bhagavā vijjācaraṇa sampannoti;</gatha>
    <hangnum nr="1"/>
    <gatha type="1"> Sampannavijjācaraṇe avijjā-</gatha>
    <gatha type="2">Ghaṇandhakāraṃ bhiduro pavīro,</gatha>
    <gatha type="3">Rāja vijjācaraṇubbhavāya</gatha>
    <gatha type="last">Uḷārakittissiriyā kathaṃ taṃ; ()</gatha>
    <hangnum nr="2"/>
    <gatha type="1"> Asaṅkhakappepi nivutthakhandhe</gatha>
    <gatha type="2">Peyyālapāḷiṃ viya ñāṇagatyā,</gatha>
    <gatha type="3">Kaṇṭhiravassu’ppatanaṃ yatheva</gatha>
    <gatha type="last">Saṅkippa khipakpaṃ visayāvalambaṃ; (1)</gatha>
    <hangnum nr="3"/>
    <gatha type="1"> Saro’tisūro sarabhaṅgaka satthu-</gatha>
    <gatha type="2">Khitto saravyamhi virajjhate kiṃ</gatha>
    <gatha type="3">Evaṃ atitesu bhavantaresu</gatha>
    <gatha type="last">Asajjamānaṃ avirajjhamānaṃ; ()</gatha>
    <hangnum nr="4"/>
    <gatha type="1"> Yathicchitaṭṭhāna matitakhandha-</gatha>
    <gatha type="2">Saṅkhāta māhacca pavattamānaṃ,</gatha>
    <gatha type="3">Pubbenivāsānugatañhi ñāṇaṃ</gatha>
    <gatha type="last">Anaññasādhāraṇamāsi yassa; ()</gatha>
    <hangnum nr="5"/>
    <gatha type="1"> Pahīṇa’vijjānusayo jino so</gatha>
    <gatha type="2">Vijjāyu’peto paṭhamāya tāya,</gatha>
    <gatha type="3">Iccassa daṇḍāhatakaṃsapāti-</gatha>
    <gatha type="last">Saddova sampatthari kittisaddo; ()</gatha>
    <hangnum nr="6"/>
    <gatha type="1"> Hanīnappaṇītādi pabheda vatte</gatha>
    <gatha type="2">Uppajjamāne ca nirujjhamāne,</gatha>
    <gatha type="3">Satte yathākammu’page gatīsu</gatha>
    <gatha type="last">Pasādacakkhā’visaye ca rūpe; ()</gatha>
    <hangnum nr="7"/>
    <gatha type="1"> Anañña sādhāraṇa dibbacakkhu-</gatha>
    <gatha type="2">Saṅkhātañāṇena pahassarena,</gatha>
    <gatha type="3">Dibbena cā’loka pariggahena</gatha>
    <gatha type="last">Yenā’hijānāti jino anejo; ()</gatha>
    <hangnum nr="8"/>
    <gatha type="1"> Cutupapātabbisayāya satthā</gatha>
    <gatha type="2">Vijjāyu’peto dutiyāya tāya,</gatha>
    <gatha type="3">Iccassa sampatthari hema ghaṇṭā-</gatha>
    <gatha type="last">Ṭaṅkāraghosoriva kittighoso; ()</gatha>
    <hangnum nr="9"/>
    <gatha type="1"> Dukkhañca dukkhappabhavo nirodho</gatha>
    <gatha type="2">Maggo ca dukkhassa nirodhako’ti,</gatha>
    <gatha type="3">Cattāri saccāni yathāsabhāvaṃ</gatha>
    <gatha type="last">Pavedi ñāṇena sayambhu yena; ()</gatha>
    <hangnum nr="10"/>
    <gatha type="1"> Yecā’savā āsavasambhavo yo</gatha>
    <gatha type="2">Tesaṃ khayo yavā’savanāsupāyo,</gatha>
    <gatha type="3">Taṃ sabbamaññāsi sayambhu ñāṇa-</gatha>
    <gatha type="last">Balena yenā’sava vippamutto; ()</gatha>
    <hangnum nr="11"/>
    <gatha type="1"> Khīṇa’ti jātī vusita’nti seṭṭha-</gatha>
    <gatha type="2">Cariyaṃ kataṃ’tī karaṇiya maddhā,</gatha>
    <gatha type="3">Nacā’parantye’va manantañāṇo</gatha>
    <gatha type="last">Ñāṇena’bhiññāya vihāsi yena; ()</gatha>
    <hangnum nr="12"/>
    <gatha type="1"> Sayambhu sabbāsava saṅkhayāya</gatha>
    <gatha type="2">Vijjāyupeto tatiyāya tāya,</gatha>
    <gatha type="3">Iccassa vipphāragahīrateri-</gatha>
    <gatha type="last">Rāvo’va sampatthari kittirāvo; ()</gatha>
    <hangnum nr="13"/>
    <gatha type="1"> Vijjāhiheṭṭhā gaditāhi tīhi</gatha>
    <gatha type="2">Samaṅakgi bhutassa tathāgatassa,</gatha>
    <gatha type="3">Tadubbhavaṃ kitti sarīra bimbaṃ</gatha>
    <gatha type="last">Sataṃmanodappaṇagaṃ vibhāti; ()</gatha>
    <hangnum nr="14"/>
    <gatha type="1"> Cātummahābhūtikarūpiko yaṃ</gatha>
    <gatha type="2">Mātāpitunnaṃ karajamhi jāto,</gatha>
    <gatha type="3">Yo bhattakummāsahatopi kāyo</gatha>
    <gatha type="last">Aniccaviddhaṃsanabheda dhammo; ()</gatha>
    <hangnum nr="15"/>
    <gatha type="1"> Parittakāmāvacaramhi bhuto-</gatha>
    <gatha type="2">Pādāya bhedamhi tadattabhāve,</gatha>
    <gatha type="3">Yaṃ nissitaṃ vedayitatta saññā-</gatha>
    <gatha type="last">Saṅkhāra viññāṇa pabhedanāmaṃ; ()</gatha>
    <hangnum nr="16"/>
    <gatha type="1"> Yo vippasanno maṇivaṃsa vaṇṇo</gatha>
    <gatha type="2">Tatrāvutaṃ suttamivakkhimā taṃ,</gatha>
    <gatha type="3">Ñāṇakkhinārūpa mavekkhi yena</gatha>
    <gatha type="last">Sacakkhumā tatrasitañca nāmaṃ; ()</gatha>
    <hangnum nr="17"/>
    <gatha type="1"> Sītādinā ruppaṇalakkhaṇanti</gatha>
    <gatha type="2">Rūpañca nāmaṃ natilakkhaṇanti,</gatha>
    <gatha type="3">Taduttariṃ vedakakārako vā</gatha>
    <gatha type="last">Attāttabhāvī paramatthato na; ()</gatha>
    <hangnum nr="18"/>
    <gatha type="1"> Aññoññasambandhavasena yantī</gatha>
    <gatha type="2">Nāpaṅgulandhā puthageva yanti,</gatha>
    <gatha type="3">Tathā’ññamañño’panidhāya nāma-</gatha>
    <gatha type="last">Rūpāni vattanti’ha novisunti; ()</gatha>
    <hangnum nr="19"/>
    <gatha type="1"> Vavatthayantassi’ti nāmarūpaṃ</gatha>
    <gatha type="2">Nissattanijjivasabhāva massa,</gatha>
    <gatha type="3">Yā diṭṭhi duddiṭṭhivisodhanena</gatha>
    <gatha type="last">Samuṭṭhitā diṭṭhi visuddhisaṅkhā; ()</gatha>
    <hangnum nr="20"/>
    <gatha type="1"> Avijju’pādānanikantikamma-</gatha>
    <gatha type="2">Hetubbhavaṃ rūpamarūpamādo,</gatha>
    <gatha type="3">Pakavattiyaṃ hetucatūhi rūpaṃ</gatha>
    <gatha type="last">Vatthādihetuppabhava’nti nāmaṃ; ()</gatha>
    <hangnum nr="21"/>
    <gatha type="1"> Sabbattha sabbesu sadā samo na</gatha>
    <gatha type="2">Nā’hetukaṃ tena naniccahetu,</gatha>
    <gatha type="3">Evaṃ taduppādaka paccayānaṃ</gatha>
    <gatha type="last">Pariggahaṃ yāya dhiyā akāsi; ()</gatha>
    <hangnum nr="22"/>
    <gatha type="1"> Ahaṃ nu kho’siṃ nanukho ahosiṃ</gatha>
    <gatha type="2">Iccā’dya’tītādipabheda bhutā,</gatha>
    <gatha type="3">Kaṅkhā’ssa kaṅkhātaraṇabbisuddhi-</gatha>
    <gatha type="last">Saṅkhātapaññāya vigañchi yāya; ()</gatha>
    <hangnum nr="23"/>
    <gatha type="1"> Khandhā atītādi pabhedavanto</gatha>
    <gatha type="2">Parikkhayaṭṭhena anicca dhammā,</gatha>
    <gatha type="3">Bhayāvahaṭṭhena dukhā anattā</gatha>
    <gatha type="last">Asārakaṭṭheni’ti sammasanto; ()</gatha>
    <hangnum nr="24"/>
    <gatha type="1"> Tāḷisadhā lakkhaṇapāṭavatthaṃ</gatha>
    <gatha type="2">Khandhāna mesaṃ navadhā’tha nātho,</gatha>
    <gatha type="3">Tikkhindriyo so bhaya sattakānaṃ</gatha>
    <gatha type="last">Vasena sammadditanāmarūpo; ()</gatha>
    <hangnum nr="25"/>
    <gatha type="1"> Paññāsadhā bandhudayabbayānaṃ</gatha>
    <gatha type="2">Pariggahaṃ yāyadhiyā akāsi,</gatha>
    <gatha type="3">Yadā’ssa tāruññavipassanāya</gatha>
    <gatha type="last">Upakkilesā dasa pātubhūtā; ()</gatha>
    <hangnum nr="26"/>
    <gatha type="1"> Ñāṇakkhiṇā yena tilakkhaṇaṃ so</gatha>
    <gatha type="2">Addakkhi dhammesu tadā’pi tesu,</gatha>
    <gatha type="3">Jahāsu’pakelasapaduṭṭhamaggaṃ</gatha>
    <gatha type="last">Vipassanā sodhitamaggagāmi; ()</gatha>
    <hangnum nr="27"/>
    <gatha type="1"> Vavatthapetvāna pathāpathe’vaṃ</gatha>
    <gatha type="2">Vipassanāvīthi manokkamitvā,</gatha>
    <gatha type="3">Yā magga’maggikkha visuddhi nāma</gatha>
    <gatha type="last">Samubbhavā tīraṇatikkha buddhi; ()</gatha>
    <hangnum nr="28"/>
    <gatha type="1"> Anantaraṃ tīraṇuṇapāraṃ</gatha>
    <gatha type="2">Patto pariññāya parikkhayāya,</gatha>
    <gatha type="3">Nipphattiyā yo navañāṇupetaṃ</gatha>
    <gatha type="last">Visuddhi mākaṅkhi visuddhikāmo;</gatha>
    <hangnum nr="29"/>
    <gatha type="1"> Pabandhato ce’riyato ghanena</gatha>
    <gatha type="2">Channesu dhammesva’nupaṭṭhahanne,</gatha>
    <gatha type="3">Tilakkhaṇe yenu’dayabbayena</gatha>
    <gatha type="last">Punāpi so sammasi nāmarūpaṃ;</gatha>
    <hangnum nr="30"/>
    <gatha type="1"> Uppādabhaṅgaṭṭhitito yadā’ssa</gatha>
    <gatha type="2">Vivaṭṭayitvāna vipassato yaṃ,</gatha>
    <gatha type="3">Saṅkhārabhaṅge’va pavatta maṭṭha-</gatha>
    <gatha type="last">Vidhānisaṃsaṃbhavi bhaṅgañāṇaṃ; ()</gatha>
    <hangnum nr="31"/>
    <gatha type="1"> Vipassato bhaṅgamahiṇhamassa</gatha>
    <gatha type="2">Hutvā bhayaṃ vāḷamigādayo’va,</gatha>
    <gatha type="3">Upaṭṭhitā’tītabhavādibheda-</gatha>
    <gatha type="last">Bhavattayaṃ yaṃ bhayañāṇamāsi; ()</gatha>
    <hangnum nr="32"/>
    <gatha type="1"> Atha’ssa khandhāyatanādhi dhammā</gatha>
    <gatha type="2">Ukkhittakhaggā madhakādayo’va,</gatha>
    <gatha type="3">Upaddavādīnavato vibhutā</gatha>
    <gatha type="last">Patvā yadādīnavañāṇa māsuṃ; ()</gatha>
    <hangnum nr="33"/>
    <gatha type="1"> Suvaṇṇahaṃsādi’va pañjaresu</gatha>
    <gatha type="2">Bhavesu diṭṭhādinavesu tīsu,</gatha>
    <gatha type="3">Nibbinditatto bhuvanekanetto</gatha>
    <gatha type="last">Yaṃ nibbidāñāṇa malattha tibbaṃ; ()</gatha>
    <hangnum nr="34"/>
    <gatha type="1"> Pāsādito pāsagate’va sattā</gatha>
    <gatha type="2">Vimuttikāmassa bhavehi tīhi,</gatha>
    <gatha type="3">Nissesasaṅkhāra vimokkha kāmaṃ</gatha>
    <gatha type="last">Babhuva yaṃ muñcitukāma ñāṇaṃ; ()</gatha>
    <hangnum nr="35"/>
    <gatha type="1"> Aniccadukkhā’subhato ca khandhe</gatha>
    <gatha type="2">Anattato bhāvayato abhiṇhaṃ,</gatha>
    <gatha type="3">Tassā’si saṅkhāravimokkhūpāya-</gatha>
    <gatha type="last">Sampādakaṃ yaṃ paṭisaṅkhañāṇaṃ; ()</gatha>
    <hangnum nr="36"/>
    <gatha type="1"> Attena vā attaniyena suñño</gatha>
    <gatha type="2">Dvidhātya’yaṃ saṅkhata dhammapuñjo,</gatha>
    <gatha type="3">Evaṃ catuddhā bahudhā chadhā’pi</gatha>
    <gatha type="last">Vipassato buddhimato abhiṇhaṃ; ()</gatha>
    <hangnum nr="37"/>
    <gatha type="1"> Yā kho sikhāppattavipassanākhyā</gatha>
    <gatha type="2">Vuṭṭhānagāmīnica sānulomā,</gatha>
    <gatha type="3">Sāmuddakākīriva kūpayaṭṭhiṃ</gatha>
    <gatha type="last">Tilakkhaṇalambanikā babhūva; ()</gatha>
    <hangnum nr="38"/>
    <gatha type="1"> Nahārudaddūlla mivaggipattaṃ</gatha>
    <gatha type="2">Saṅkhāradhammaṃ paṭiliyamānaṃ,</gatha>
    <gatha type="3">Vissaṭṭhadāraṃ’va upekkhakassa</gatha>
    <gatha type="last">Saṅkhārupekkhā’si mahesinoyā; ()</gatha>
    <hangnum nr="39"/>
    <gatha type="1"> Āgrotrabhuñāṇa masesakhandhe</gatha>
    <gatha type="2">Tilakkhaṇa’ropaṇa ninnapoṇaṃ,</gatha>
    <gatha type="3">Vipassanāñāṇa manekabhedaṃ</gatha>
    <gatha type="last">Yade’ttha saṅkhepanayena vuttaṃ; ()</gatha>
    <hangnum nr="40"/>
    <gatha type="1"> Vijjāya so māraji tāya tāya</gatha>
    <gatha type="2">Vipassanāñāṇagatāyu’peto,</gatha>
    <gatha type="3">Iccassa saṃvaḍḍhita kittivalli</gatha>
    <gatha type="last">Lokālavālamhi vikāsa māpa; ()</gatha>
    <hangnum nr="41"/>
    <gatha type="1"> Muñjā isikaṃ asikosiyā’siṃ</gatha>
    <gatha type="2">Yathā karaṇḍā phaṇi muddhareyya,</gatha>
    <gatha type="3">Sabbaṅga paccaṅakgika mindriyaggaṃ;</gatha>
    <gatha type="last">Manomayaṃ rūpimito sarīrā; ()</gatha>
    <hangnum nr="42"/>
    <gatha type="1"> Aññaṃ sarīraṃ abhinimmiṇitvā</gatha>
    <gatha type="2">Mahiddhimā iddhimatānu rūpaṃ,</gatha>
    <gatha type="3">Cetovasipakpattavasippadhāno</gatha>
    <gatha type="last">Yvākāsi veneyyajanānamatthaṃ; ()</gatha>
    <hangnum nr="43"/>
    <gatha type="1"> Mahiddhiko tāyamanomayiddhi-</gatha>
    <gatha type="2">Saṅkhāta vijjāya samanvito so,</gatha>
    <gatha type="3">Iccassa abbhuggatakittirāvo</gatha>
    <gatha type="last">Nissesalokaṃ badhirīkarittha; ()</gatha>
    <hangnum nr="44"/>
    <gatha type="1"> Ekopihutvā bahudhāca hoti</gatha>
    <gatha type="2">Yo hotice’ko bahudhāpi hutvā,</gatha>
    <gatha type="3">Kare tirobhāva mathāvibhāvaṃ</gatha>
    <gatha type="last">Mahiddhiko iddhimataṃ cariṭṭho; ()</gatha>
    <hangnum nr="45"/>
    <gatha type="1"> Yathā nirālambanabhotalamhi</gatha>
    <gatha type="2">Yo iddhimā viṇṇavasi vasindo,</gatha>
    <gatha type="3">Vaje tiropabbata gehabhitti-</gatha>
    <gatha type="last">Pākāra macchidda masajjamāno; ()</gatha>
    <hangnum nr="46"/>
    <gatha type="1"> Karoti ummujjanimujjaniddhiṃ</gatha>
    <gatha type="2">Yo vāripiṭṭheriva bhumipiṭṭhe,</gatha>
    <gatha type="3">Abhejjamāno salile salīlaṃ</gatha>
    <gatha type="last">Padappito yāti yathā pathavyā; ()</gatha>
    <hangnum nr="47"/>
    <gatha type="1"> Pakkhī’va yo saṅkamate nabhamhi</gatha>
    <gatha type="2">Pallaṅka mābhujja mahānubhāvaṃ,</gatha>
    <gatha type="3">Mahiddhimantaṃ ravicandabimbaṃ</gatha>
    <gatha type="last">Sapāṇiphuṭṭho parimajjate yo; ()</gatha>
    <hangnum nr="48"/>
    <gatha type="1"> Ābrahmalokāpi kalebarena</gatha>
    <gatha type="2">Vasaṃ pavatteti mahiddhimā yo,</gatha>
    <gatha type="3">Suvaṇṇakāroviya yaṃyadeva</gatha>
    <gatha type="last">Icchānurupābharaṇabbisesaṃ; ()</gatha>
    <hangnum nr="49"/>
    <gatha type="1"> Yathicchitaṃ paccanubhoti jātu</gatha>
    <gatha type="2">Nānāvidhaṃ iddhividhaṃ jino yo,</gatha>
    <gatha type="3">So tāya vijjāyapi saṅgato’ti</gatha>
    <gatha type="last">Abbhuggato tassa yasopabandho; ()</gatha>
    <hangnum nr="50"/>
    <gatha type="1"> Sotappasādabbisayaṃ yatheva</gatha>
    <gatha type="2">Addhānamaggaṃ paṭipannaposo,</gatha>
    <gatha type="3">Visuṃvisuṃ kāhaḷasaṅkhabheri-</gatha>
    <gatha type="last">Vīṇādisaddaṃ vividhaṃ suṇeyya; ()</gatha>
    <hangnum nr="51"/>
    <gatha type="1"> Dūrantike mānusake ca dibbe</gatha>
    <gatha type="2">Ubhopisadde sukhume uḷāre,</gatha>
    <gatha type="3">Visuddhanimmānusaketa yena</gatha>
    <gatha type="last">So dibbasotena suṇāti nātho; ()</gatha>
    <hangnum nr="52"/>
    <gatha type="1"> Samaṅgibhūtoti sadibbasota-</gatha>
    <gatha type="2">Saṅkhātavijjāya jitāri tāya,</gatha>
    <gatha type="3">Abbhuggato tassa kavībhigīta-</gatha>
    <gatha type="last">Silokasaddo’va silokasaddo; ()</gatha>
    <hangnum nr="53"/>
    <gatha type="1"> Sarāgacittampi virāgacittaṃ</gatha>
    <gatha type="2">Sadosacittampi adosacittaṃ,</gatha>
    <gatha type="3">Samohacittampi vimoha cittaṃ</gatha>
    <gatha type="last">Saṃkhittavikkhittagatampi cittaṃ; ()</gatha>
    <hangnum nr="54"/>
    <gatha type="1"> Mahaggatampī amahaggatampī</gatha>
    <gatha type="2">Sottaraṃ citta manuttarampi,</gatha>
    <gatha type="3">Samāhitampī asamāhitampi</gatha>
    <gatha type="last">Vimuttacuttampya’vimuttacittaṃ; ()</gatha>
    <hangnum nr="55"/>
    <gatha type="1"> Sakaṃ mukhaṅkaṃviya dappaṇamhi</gatha>
    <gatha type="2">Acchodake maṇḍanajātiko yo,</gatha>
    <gatha type="3">Paricca ceto parapuggalānaṃ</gatha>
    <gatha type="last">Yenā’bhijanāti vimuttaceto; ()</gatha>
    <hangnum nr="56"/>
    <gatha type="1"> So tāya cetopariyābhidhāna-</gatha>
    <gatha type="2">Vijjāyu’petoti dayānidhāno,</gatha>
    <gatha type="3">Tilokagabbhe’ka vitānasobhā</gatha>
    <gatha type="last">Tatāna tassu’bbhavasetakitti; ()</gatha>
    <hangnum nr="57"/>
    <gatha type="1"> Vijjāttayena’ṭṭhavidhāhi’māhi-</gatha>
    <gatha type="2">Vijjāhu’peta’ssa tathāgatassa,</gatha>
    <gatha type="3">Veneyya kundākaracandikābhaṃ</gatha>
    <gatha type="last">Vibhāti yāvajja yasosarīraṃ; ()</gatha>
    <hangnum nr="58"/>
    <gatha type="1"> Sumaṇḍito saṃvutapātimokkha-</gatha>
    <gatha type="2">Saṅkhātasīlābharaṇena yena,</gatha>
    <gatha type="3">Irīyate yo karuṇa nidhāno</gatha>
    <gatha type="last">Tapodhano sīlavataṃ padhāno ()</gatha>
    <hangnum nr="59"/>
    <gatha type="1"> Veḷupakpadānadivasena cāṭu-</gatha>
    <gatha type="2">Kammyena duteyyapahenakena,</gatha>
    <gatha type="3">So pāribhaṭyenapi muggasūpya-</gatha>
    <gatha type="last">Samena saccālikabhāsaṇena; ()</gatha>
    <hangnum nr="60"/>
    <gatha type="1"> Agocaraṭṭhāna mupāsanena</gatha>
    <gatha type="2">Vikopaye kimpana pātimokkhaṃ,</gatha>
    <gatha type="3">Hitvā anācāramagocaraṃ taṃ</gatha>
    <gatha type="last">Care sadācārasugocaraṃ so; ()</gatha>
    <hangnum nr="61"/>
    <gatha type="1"> Anuppamāṇesupi sabbadassi</gatha>
    <gatha type="2">Sāvajjadhammesu bhayānupassi,</gatha>
    <gatha type="3">Laddhaggamaggapaphalasiddhasīla-</gatha>
    <gatha type="last">Sikkhāya sikkhāgaru sikkhate so; ()</gatha>
    <hangnum nr="62"/>
    <gatha type="1"> Khemaṃ disaṃ sañcaratī’ti pāti-</gatha>
    <gatha type="2">Mokkhādhisikkhācaraṇena tena,</gatha>
    <gatha type="3">Abbhuggato taccaraṇanu bandho</gatha>
    <gatha type="last">Ādiccabandhussa yasopabandho; ()</gatha>
    <hangnum nr="63"/>
    <gatha type="1"> Kantampirūpāyatanādi chakkaṃ</gatha>
    <gatha type="2">Cakkhādinā so visayīkaritvā,</gatha>
    <gatha type="3">Nimitta’nubyañjanagāhi nātho</gatha>
    <gatha type="last">Nahoti yeni’ndriyasaṃvarena; ()</gatha>
    <hangnum nr="64"/>
    <gatha type="1"> Cakkhādichadvāra masaṃvaritvā</gatha>
    <gatha type="2">Rāgādidhammā viharanta menaṃ,</gatha>
    <gatha type="3">Atvāssa veyyuṃ satisaṃvarena</gatha>
    <gatha type="last">Tassaṃvaratthaṃ paṭipajji yena; ()</gatha>
    <hangnum nr="65"/>
    <gatha type="1"> Khemaṃdisaṃ so caraṇena tena</gatha>
    <gatha type="2">Jitindriyo indriyasaṃvarena,</gatha>
    <gatha type="3">Abbhuggato saṃcaratīti tassa</gatha>
    <gatha type="last">Tilokanāthassa siloka saddo; ()</gatha>
    <hangnum nr="66"/>
    <gatha type="1"> Ye lābhasakkārasilokakāmā</gatha>
    <gatha type="2">Pāpicchake’cchāpakatāsamānā,</gatha>
    <gatha type="3">Kevi’dhaloke catupaccayānaṃ</gatha>
    <gatha type="last">Paṭikkhipitvā paṭisevanena; ()</gatha>
    <hangnum nr="67"/>
    <gatha type="1"> Sāmantajappāya catubbidhassa</gatha>
    <gatha type="2">Iriyāpathassā’ṭhapanādināca,</gatha>
    <gatha type="3">Kuhāyanenā’lapanādināca</gatha>
    <gatha type="last">Saccaṃ hiyā’nuppiya bhāsanena; ()</gatha>
    <hangnum nr="68"/>
    <gatha type="1"> Attā’vacaṭṭhānu’paropaṇena</gatha>
    <gatha type="2">Muggassa sūpyenava pāribhaṭyā,</gatha>
    <gatha type="3">Nemitta kattādivasena micchā-</gatha>
    <gatha type="last">Jīvena dujjīvika mācarantī; ()</gatha>
    <hangnum nr="69"/>
    <gatha type="1"> Yatheva te no bhagavā kadāci</gatha>
    <gatha type="2">Kohaññavutyā’lapanādināca,</gatha>
    <gatha type="3">Nemitta nippesikatāya kiñci</gatha>
    <gatha type="last">Lāhena lābhaṃka nijigiṃsa nena; ()</gatha>
    <hangnum nr="70"/>
    <gatha type="1"> Nimittasatthā’dipakāsanena</gatha>
    <gatha type="2">Ājīvasīlaṃ avikopayitvā,</gatha>
    <gatha type="3">Namaṇḍanatthaṃ na vibhusaṇatthaṃ</gatha>
    <gatha type="last">Davāya vā neva madāya neva; ()</gatha>
    <hangnum nr="71"/>
    <gatha type="1"> Anuppabandhaṭṭhitiyā imassa</gatha>
    <gatha type="2">Kāyassa cā’bādha nisedhanatthaṃ,</gatha>
    <gatha type="3">Pavattiyā paggahanāya seṭṭha-</gatha>
    <gatha type="last">Cariyassa porāṇa khudāpanetuṃ; ()</gatha>
    <hangnum nr="72"/>
    <gatha type="1"> Nūppādanatthañca navaṃ jighacchaṃ</gatha>
    <gatha type="2">Yātrāya kāyassa’navajjatāya,</gatha>
    <gatha type="3">Sukhaṃ vihārāya ca bhojanamhi</gatha>
    <gatha type="last">Mattaññuko bhuñjati piṇḍapātaṃ; ()</gatha>
    <hangnum nr="73"/>
    <gatha type="1"> Tilokanātho caraṇena tena</gatha>
    <gatha type="2">Mattaññubhāvena hi bhojanamhi,</gatha>
    <gatha type="3">Khemaṃ disaṃ sañcaratīti loke</gatha>
    <gatha type="last">Abbhuggato tassa siloka saddo; ()</gatha>
    <hangnum nr="74"/>
    <gatha type="1"> Divā nisajjāya ca caṅka mena</gatha>
    <gatha type="2">Tathā rajanyā’varaṇīya dhammā,</gatha>
    <gatha type="3">Suddhantaro dvīhi’riyāpathehi</gatha>
    <gatha type="last">Sapacchimevā paṭhamamhi yāme; ()</gatha>
    <hangnum nr="75"/>
    <gatha type="1"> Vuṭṭhānasañño satisampajañño</gatha>
    <gatha type="2">Sa’majjhimasmiṃ muni dakkhiṇena,</gatha>
    <gatha type="3">Passena kappeti ca sīha seyyaṃ</gatha>
    <gatha type="last">Pāde padaṃ thokaka matibbidhāya; ()</gatha>
    <hangnum nr="76"/>
    <gatha type="1"> Aṅgīraso jāgariyānuyoga-</gatha>
    <gatha type="2">Dhammena sammācaraṇena tena,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Abbhuggato abbhutakitti ghoso; ()</gatha>
    <hangnum nr="77"/>
    <gatha type="1"> Sambodhiyā saddahanā samiddha-</gatha>
    <gatha type="2">Visuddhasaddhācaraṇena tena,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Abbhuggato abbhutakitti ghoso; ()</gatha>
    <hangnum nr="78"/>
    <gatha type="1"> Guthaṃyathā pāpa jigucchanena</gatha>
    <gatha type="2">Ariyena lajjācaraṇena tena,</gatha>
    <gatha type="3">Khemaṃdisaṃ sañcaratīti loke</gatha>
    <gatha type="last">Abbhuggato tassasilokasaddo; ()</gatha>
    <hangnum nr="79"/>
    <gatha type="1"> Pāpāsamuttāsanalakkhaṇena</gatha>
    <gatha type="2">Ottappasaṅkhācaraṇena tena,</gatha>
    <gatha type="3">Khemaṃ disaṃ sañcaratīti loke</gatha>
    <gatha type="last">Abbhuggato tassa siloka saddo; ()</gatha>
    <hangnum nr="80"/>
    <gatha type="1"> Anañña sādhāraṇa bāhu sacca-</gatha>
    <gatha type="2">Dhammena dhīmā’caraṇena tena,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Samubbhavo’dāta yasosadhīso; ()</gatha>
    <hangnum nr="81"/>
    <gatha type="1"> Thāmena daḷhena parakkamena</gatha>
    <gatha type="2">Vīriyena vīro caraṇena tena,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Samubbhavo’ dāta yasosadhī so; ()</gatha>
    <hangnum nr="82"/>
    <gatha type="1"> Cirakriyānussaraṇe’tisūra-</gatha>
    <gatha type="2">Tarāya satyā’caraṇena satthā,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Yasopabandho visaribabhuva; ()</gatha>
    <hangnum nr="83"/>
    <gatha type="1"> Anaññasāmaññagabhīrañāṇo</gatha>
    <gatha type="2">Ariyena paññācaraṇena tena,</gatha>
    <gatha type="3">Khemaṃdisaṃ sañcaratīti tassa</gatha>
    <gatha type="last">Yasopabandho visarībabhuva; ()</gatha>
    <hangnum nr="84"/>
    <gatha type="1"> Yo diṭṭha dhammamhi sukhāvahassa</gatha>
    <gatha type="2">Vinissaṭassā’caraṇehi yassa,</gatha>
    <gatha type="3">Catukkajhānassa nikāmalābhī</gatha>
    <gatha type="last">Akicchalābhī bhagavā’si buddho; ()</gatha>
    <hangnum nr="85"/>
    <gatha type="1"> Nikāmalābhehi catūhi rūpa-</gatha>
    <gatha type="2">Jjhānehi nātho caraṇehi tehi,</gatha>
    <gatha type="3">Khemaṃdisaṃ sañcaratīti loke</gatha>
    <gatha type="last">Abbhuggato tassa yaso pabandho; ()</gatha>
    <hangnum nr="86"/>
    <gatha type="1"> Tīha’ṭṭhahi vijjāhi</gatha>
    <gatha type="2">Tipañcacaraṇehi’mehi sampantassa,</gatha>
    <gatha type="3">Vijjācaraṇa visuddhaṃ</gatha>
    <gatha type="last">Yasosarīraṃ virājate yāvajja ()</gatha>
    <paragraph>Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato vijjācaraṇa sampannoti nāmapaññattiyāabhidheya paridīpo ekavīsatimo saggo.</paragraph>
    <paragraph>Taṃkho pana  bhavantaṃ gotamaṃ evaṃ kalyāṇo kittisaddo abbhuggato itipi so bhagavā sugatoti.</paragraph>
    <centered>Sobhanagamanattā sugatoti.</centered>
    <hangnum nr="1"/>
    <gatha type="1"> Gamana māhu gatanti susobhanaṃ</gatha>
    <gatha type="2">Ariyamaggagatena sivaṃdisaṃ,</gatha>
    <gatha type="3">(Dutavilambita)tā’pagato gato</gatha>
    <gatha type="last">Itipi so sugato sugato siyā; ()</gatha>
    <hangnum nr="2"/>
    <gatha type="1"> Gamana mācariyā ya manuttara-</gatha>
    <gatha type="2">Vibhavadaṃ pavadanti’ha sobhanaṃ,</gatha>
    <gatha type="3">Tadariyena gatena gato yato</gatha>
    <gatha type="last">Itipi so sugato sugato siyā; ()</gatha>
    <hangnum nr="3"/>
    <gatha type="1"> Muni timaṇḍalachādanatapparo</gatha>
    <gatha type="2">Suparimaṇḍala mantaravāsakaṃ,</gatha>
    <gatha type="3">Kanakakattariyā sunivāsaye</gatha>
    <gatha type="last">Navadalaṃ kamalaṃ’va vikantayaṃ; ()</gatha>
    <hangnum nr="4"/>
    <gatha type="1"> Kanakadāmavarena parikkhipaṃ</gatha>
    <gatha type="2">Paduma hattha mivo’pari bandhati,</gatha>
    <gatha type="3">Samuni thāvaravijjulatāsiri-</gatha>
    <gatha type="last">Musitacārikalebarabandhanaṃ; ()</gatha>
    <hangnum nr="5"/>
    <gatha type="1"> Sirighaṇo ghanakañcanacetiye</gatha>
    <gatha type="2">Ratanakambalavattha mivā’hataṃ,</gatha>
    <gatha type="3">Taruṇabhānupabhāruṇacīvaraṃ</gatha>
    <gatha type="last">Sirisarīravare paṭisevati; ()</gatha>
    <hangnum nr="6"/>
    <gatha type="1"> Samuni jālavinaddhamanohara-</gatha>
    <gatha type="2">Karatalehi sunīlamaṇippabhaṃ,</gatha>
    <gatha type="3">Upalapatta malaṅkurute yathā</gatha>
    <gatha type="last">Bhamaramamburuhehi sarovaro; ()</gatha>
    <hangnum nr="7"/>
    <gatha type="1"> Vajati sobhana mindasarāsana-</gatha>
    <gatha type="2">Jaṭitajaṅgamameruriva’ñjase,</gatha>
    <gatha type="3">Samaṇamaṇḍanamaṇḍitaviggaho</gatha>
    <gatha type="last">Itipi so sugato sugato siyā; ()</gatha>
    <hangnum nr="8"/>
    <gatha type="1"> Suragajo’riva nandanakānanā</gatha>
    <gatha type="2">Maṇiguhāya harī’va yugandharā,</gatha>
    <gatha type="3">Navaravinduri’vā’maravāpito</gatha>
    <gatha type="last">Samadahaṃsavaro’va’hinikkhamaṃ; ()</gatha>
    <hangnum nr="9"/>
    <gatha type="1"> Vanaguhāditapovanato subhaṃ</gatha>
    <gatha type="2">Vajati nikkhamiyā’samarūpimā,</gatha>
    <gatha type="3">Nirupamassiriyā bhusa mullasaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="10"/>
    <gatha type="1"> Visaravipphuritā’mitaraṃsinā</gatha>
    <gatha type="2">Suparisekasuvaṇṇaraseni’va,</gatha>
    <gatha type="3">Vajati piñjarito vasudhambaraṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="11"/>
    <gatha type="1"> Karivaro’va karīhi purakkhato</gatha>
    <gatha type="2">Sakalapāpamalā’pagato sayaṃ,</gatha>
    <gatha type="3">Vajati vitamalehi nisevito</gatha>
    <gatha type="last">Itipi so sugato sugato siyā; ()</gatha>
    <hangnum nr="12"/>
    <gatha type="1"> Asamabuddhavilāsalavena yo</gatha>
    <gatha type="2">Abhibhavaṃ sanarāmaravibbhamaṃ,</gatha>
    <gatha type="3">Paṭipathaṃ paṭipajjati sobhanaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="13"/>
    <gatha type="1"> Purimapacchimadakkhiṇavāmato</gatha>
    <gatha type="2">Pabhavadehapabhāhi pahāsayaṃ,</gatha>
    <gatha type="3">Ratana’sītimitaṃ vajate bhuvi</gatha>
    <gatha type="last">Itipi so sugato sugato siyā; ()</gatha>
    <hangnum nr="14"/>
    <gatha type="1"> Nigamagāmapurisu ca cārikaṃ</gatha>
    <gatha type="2">Carati yo karuṇāparicāriko,</gatha>
    <gatha type="3">Amitasattamanoratha māvahaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="15"/>
    <gatha type="1"> Kumudapaṅkaja campakamālati-</gatha>
    <gatha type="2">Kusumavuṭṭhisuphassitaviggaho,</gatha>
    <gatha type="3">Vajati cārutaraṃ jalitiddhimā</gatha>
    <gatha type="last">Itipi so sugato sugato siyā; ()</gatha>
    <hangnum nr="16"/>
    <gatha type="1"> Tagarakuṅkumalohita candana-</gatha>
    <gatha type="2">Surabhicuṇṇavikiṇṇamahāpathe,</gatha>
    <gatha type="3">Vajati gandhagajo viya sobhanaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="17"/>
    <gatha type="1"> Turiyarāva satānugatatthuti-</gatha>
    <gatha type="2">Padasatehi abhitthutasagguṇo,</gatha>
    <gatha type="3">Vajati haṃsavilāsitagāmiyo</gatha>
    <gatha type="last">Itipi so sugato sugato siyā; ()</gatha>
    <hangnum nr="18"/>
    <gatha type="1"> Suranarādivilocanabhājana-</gatha>
    <gatha type="2">Pivitarūpavilāsasudhāraso,</gatha>
    <gatha type="3">Vajati sīhavijambhitavikkamo</gatha>
    <gatha type="last">Itipi so sugato sugato siyā; ()</gatha>
    <hangnum nr="19"/>
    <gatha type="1"> Caraṇatāmarasassiribhārataṃ</gatha>
    <gatha type="2">Anadhivāsini’vā’vanikāminī,</gatha>
    <gatha type="3">Vajati tamhi pavedhati kampati</gatha>
    <gatha type="last">Itipi so sugato sugato siyā; ()</gatha>
    <hangnum nr="20"/>
    <gatha type="1"> Sukhumakunthakipakilalikamakkhikā-</gatha>
    <gatha type="2">Makasakīṭapaṭaṅakga manuddayo,</gatha>
    <gatha type="3">Vajati yo aviheṭhaya mañjase</gatha>
    <gatha type="last">Itipi so sugato sugato siyā; ()</gatha>
    <hangnum nr="21"/>
    <gatha type="1"> Ṭhapitacakkavaraṅkitadakkhiṇa-</gatha>
    <gatha type="2">Caraṇa paṅkaja piñjaritañjaso,</gatha>
    <gatha type="3">Vajati yo paṭhamaṃ yadi nikkhipaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="22"/>
    <gatha type="1"> Anupalitta malehi samaṃ phusaṃ</gatha>
    <gatha type="2">Kamalakomalapādatalehi yo,</gatha>
    <gatha type="3">Vajati dhūtamalaṃ vasudhātalaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="23"/>
    <gatha type="1"> Bhavati bheritalaṃ’va pakasārita-</gatha>
    <gatha type="2">Caraṇatāmarasehi suduggamaṃ,</gatha>
    <gatha type="3">Avanatunnataṭhāna mapāvanī</gatha>
    <gatha type="last">Itipi so sugato sugato siyā; ()</gatha>
    <hangnum nr="24"/>
    <gatha type="1"> Pathavitu’bbhavapaṅkajamuddhani</gatha>
    <gatha type="2">Ṭhapitakomalapādatalambujo,</gatha>
    <gatha type="3">Vajati reṇupisaṅgasubhaṅgimā</gatha>
    <gatha type="last">Itipi so sugato sugato siyā; ()</gatha>
    <hangnum nr="25"/>
    <gatha type="1"> Vajati antamaso’palasakkharā</gatha>
    <gatha type="2">Sakalikākaṭhelā’pi sakaṇṭakā,</gatha>
    <gatha type="3">Apavajanti pathā dipaduttame</gatha>
    <gatha type="last">Itipi so sugato sugato siyā; ()</gatha>
    <hangnum nr="26"/>
    <gatha type="1"> Nijapadaṃ atidura manuddharaṃ</gatha>
    <gatha type="2">Atisamīpa manikkhipa mañjase,</gatha>
    <gatha type="3">Vajati gopphakajānu maghaṭṭayaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="27"/>
    <gatha type="1"> Atilahuṃ sanikaṃ samitindriyo</gatha>
    <gatha type="2">Na carate carate jutiyu’jjalaṃ;</gatha>
    <gatha type="3">Bhuvi same visame asamo samaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="28"/>
    <gatha type="1"> Anavalokiya uddhamadhodisaṃ</gatha>
    <gatha type="2">Anudisañca catuddisa mañjase,</gatha>
    <gatha type="3">Vajati yo yugamatta mapekkhako</gatha>
    <gatha type="last">Itipi so sugato sugato siyā; ()</gatha>
    <hangnum nr="29"/>
    <gatha type="1"> Timadabandhurasindhurakesarī-</gatha>
    <gatha type="2">Gativilāsaviḍambanavikkamo,</gatha>
    <gatha type="3">Vajati pādatalaṅka madassayaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="30"/>
    <gatha type="1"> Nirupamajjutiyā purisāsabho</gatha>
    <gatha type="2">Vasabharājaparājitavikkamo,</gatha>
    <gatha type="3">Vajati sañjanayaṃ janasammadaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="31"/>
    <gatha type="1"> Sūriyaraṃsi sameti pavāyati</gatha>
    <gatha type="2">Kusumagandhasugandhasamīraṇe,</gatha>
    <gatha type="3">Vajati tabbimalañjasamajjhago</gatha>
    <gatha type="last">Itipi so sugato sugato siyā; ()</gatha>
    <hangnum nr="32"/>
    <gatha type="1"> Jaladharā purato jalabindavo</gatha>
    <gatha type="2">Naramarū kusumāti kirantipi,</gatha>
    <gatha type="3">Tadupasattarajamhi pathe vaje</gatha>
    <gatha type="last">Itipi so sugato sugato siyā; ()</gatha>
    <hangnum nr="33"/>
    <gatha type="1"> Ruciracāmarachattadharāmarā-</gatha>
    <gatha type="2">Suranarehi’pi gacchati sakkato,</gatha>
    <gatha type="3">Garukato mahito patimānito</gatha>
    <gatha type="last">Itipi so sugato sugato siyā; ()</gatha>
    <hangnum nr="34"/>
    <gatha type="1"> Yadi migindagajindaturaṅgama-</gatha>
    <gatha type="2">Migavihaṅgamanādasupūjito,</gatha>
    <gatha type="3">Vajati pupphavitānadharo sire</gatha>
    <gatha type="last">Itipi so sugato sugato siyā; ()</gatha>
    <hangnum nr="35"/>
    <gatha type="1"> Nayanatoraṇacārutara’ñjase</gatha>
    <gatha type="2">Parilasanti gate jinakuñjare,</gatha>
    <gatha type="3">Sakasakā’bharaṇāni’pi pāṇinaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="36"/>
    <gatha type="1"> Bhavati acchariyabbhutamaṅgala-</gatha>
    <gatha type="2">Chaṇamahussavakeḷinirantaraṃ,</gatha>
    <gatha type="3">Tibhuvanaṃ sugate sugate pathe</gatha>
    <gatha type="last">Itipi so sugato sugato siyā; ()</gatha>
    <hangnum nr="37"/>
    <gatha type="1"> Siva masaṅkhatadhātu manuttaraṃ</gatha>
    <gatha type="2">Paramasundaraṭhāna manāsavaṃ,</gatha>
    <gatha type="3">Vigatajātijarāmaraṇaṃ gato</gatha>
    <gatha type="last">Itipi so sugato sugato siyā; ()</gatha>
    <hangnum nr="38"/>
    <gatha type="1"> Murajadundubhichidda mivo’pari</gatha>
    <gatha type="2">Nabhasi yāvabhavagga masaṃvuṭaṃ,</gatha>
    <gatha type="3">Vivaṭa kameti yadubbhavapaṅkaja-</gatha>
    <gatha type="last">Pamitiyā jinasaṅkha mapādise; ()</gatha>
    <hangnum nr="39"/>
    <gatha type="1"> Yadapi maṇḍanabhumi subodhiyā</gatha>
    <gatha type="2">Acalaṭhāna manaññavalañjiyaṃ,</gatha>
    <gatha type="3">Lalitapiñjakalāpanibho yahiṃ</gatha>
    <gatha type="last">Vijayabodhi idāni’pi rājate; ()</gatha>
    <hangnum nr="40"/>
    <gatha type="1"> Paṭhama mubbhava mantapabhaṅguraṃ</gatha>
    <gatha type="2">Vasumatīyuvatihadayopamaṃ,</gatha>
    <gatha type="3">Tada’pi kasundaraṭhāna mupāgato</gatha>
    <gatha type="last">Itipi so sugato sugato siyā; ()</gatha>
    <hangnum nr="41"/>
    <gatha type="1"> Yadapi bodhipadanti pavuccati</gatha>
    <gatha type="2">Ariyañāṇamihagga manuttaraṃ,</gatha>
    <gatha type="3">Yada’pi ñāṇa manāvaraṇaṃ tathā</gatha>
    <gatha type="last">Nikhilañeyyapathā’nativattanaṃ; ()</gatha>
    <hangnum nr="42"/>
    <gatha type="1"> Purimajātisu pūritapārami-</gatha>
    <gatha type="2">Balavapaccayasantiparāyaṇo,</gatha>
    <gatha type="3">Tada’pi sundaraṭhāna mupāgato</gatha>
    <gatha type="last">Itipi so sugato sugato siyā; ()</gatha>
    <hangnum nr="43"/>
    <gatha type="1"> Ariyamaggacatukkapahīṇakaṃ</gatha>
    <gatha type="2">Napunare’ti kilesagataṃ sataṃ,</gatha>
    <gatha type="3">Apunarāgamanaṃ sugato yato</gatha>
    <gatha type="last">Itipi so sugato sugato siyā; ()</gatha>
    <hangnum nr="44"/>
    <gatha type="1"> Sumati suṭhugato paṇidhānato</gatha>
    <gatha type="2">Ppabhuti yāva jayāsanupāsanaṃ,</gatha>
    <gatha type="3">Tidasapāramiyo paripūrayaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="45"/>
    <gatha type="1"> Tadubhayantabhavābhavadiṭṭhiyo</gatha>
    <gatha type="2">Anupagamma gato hitamāvahaṃ,</gatha>
    <gatha type="3">Paṭipadāya hi suṭṭhutarāya yo</gatha>
    <gatha type="last">Itipi so sugato sugato siyā; ()</gatha>
    <hangnum nr="46"/>
    <gatha type="1"> Rucirabhāratibhattutibhocatu-</gatha>
    <gatha type="2">Parisamajjhagato viyakesari,</gatha>
    <gatha type="3">Gadati vītabhayo giramāsabhiṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="47"/>
    <gatha type="1"> Surabhinā mukhatāmarase vacī-</gatha>
    <gatha type="2">Sucaritappabhavena subhāsitaṃ,</gatha>
    <gatha type="3">Gadati dhammasabhaṃ parivāsayaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="48"/>
    <gatha type="1"> Ratikaraṃ karavīkavirāvato</gatha>
    <gatha type="2">Paṭutaraṃ sutaraṃ sarasaṃ giraṃ,</gatha>
    <gatha type="3">Gadati sotarasaṃ parisattare</gatha>
    <gatha type="last">Itipi so sugato sugato siyā; ()</gatha>
    <hangnum nr="49"/>
    <gatha type="1"> Gadati sabbavacīduritehi yo</gatha>
    <gatha type="2">Pavirato abhisandhiya bhindiya,</gatha>
    <gatha type="3">Avitathena tathañca kathaṃkathā</gatha>
    <gatha type="last">Itipi so sugato sugato siyā; ()</gatha>
    <hangnum nr="50"/>
    <gatha type="1"> Thirakathaṃ nakadāvi visaṃvado</gatha>
    <gatha type="2">Gadati paccayikaṃ acalācalaṃ,</gatha>
    <gatha type="3">Parisago catusaccadaso sadā</gatha>
    <gatha type="last">Itipi so sugato sugato siyā; ()</gatha>
    <hangnum nr="51"/>
    <gatha type="1"> Sahitabhinnajanesudayāparo</gatha>
    <gatha type="2">Anupadāniyameva’bhisandhiyaṃ,</gatha>
    <gatha type="3">Gadatiyovacanaṃpaṭigaṇhiyaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="52"/>
    <gatha type="1"> Piyakaraṃ sukumārataraṃ giraṃ</gatha>
    <gatha type="2">Sutisukhaṃ sugamaṃ hadayaṅgamaṃ,</gatha>
    <gatha type="3">Gadati nela manelagalaṃ yato</gatha>
    <gatha type="last">Itipi so sugato sugato siyā; ()</gatha>
    <hangnum nr="53"/>
    <gatha type="1"> Vihitavāṇivilāsinisaṅgamo</gatha>
    <gatha type="2">Sumati sāmayikaṃ samayaṃ vidū,</gatha>
    <gatha type="3">Gadati bhuta pavatti manaññathā</gatha>
    <gatha type="last">Itipi so sugato sugato siyā; ()</gatha>
    <hangnum nr="54"/>
    <gatha type="1"> Gadati ñeyyapadatthavido sadā</gatha>
    <gatha type="2">Janahitattha manatthapanūdanaṃ,</gatha>
    <gatha type="3">Gadita matthagataṃ ubhayatthadaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="55"/>
    <gatha type="1"> Sakalasaṅkhatadhammavimuttiyā</gatha>
    <gatha type="2">Gadati damma masaṅkhadhātuyā,</gatha>
    <gatha type="3">Ariyamaggaphalehi’pi nissitaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="56"/>
    <gatha type="1"> Vinayavādi vineyyajane yato</gatha>
    <gatha type="2">Vinayanattha manattanayatvitaṃ,</gatha>
    <gatha type="3">Vinayanissitakaṃ gadate kathaṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="57"/>
    <gatha type="1"> Hadayakosanidhānavatiṃ sadā</gatha>
    <gatha type="2">Sadupamaṃ pariyantavatiṃ kathaṃ,</gatha>
    <gatha type="3">Gadati mañjugado vadanaṃ varo</gatha>
    <gatha type="last">Itipi so sugato sugato siyā; ()</gatha>
    <hangnum nr="58"/>
    <gatha type="1"> Muni rasaṅkuvitānanapaṅkajo</gatha>
    <gatha type="2">Purimameva giraṃ parisantare,</gatha>
    <gatha type="3">Gadati aṭṭhavidhaṅgikaka māsabhiṃ</gatha>
    <gatha type="last">Itipi so sugato sugato siyā; ()</gatha>
    <hangnum nr="59"/>
    <gatha type="1"> Avitathaṃ vitathampi niratthaka-</gatha>
    <gatha type="2">Mapi kathaṃ suṇataṃ piya mappiyaṃ,</gatha>
    <gatha type="3">Nahivadanti kadāci tathāgatā</gatha>
    <gatha type="last">Itipi so sugato sugato siyā; ()</gatha>
    <hangnum nr="60"/>
    <gatha type="1"> Avitthaṃ suṇataṃ pakiya mappiyaṃ</gatha>
    <gatha type="2">Abhivadantī sadatthasitaṃ kathaṃ,</gatha>
    <gatha type="3">Ya’dahivoharaṇe samayaññuno</gatha>
    <gatha type="last">Itipi so sugato sugato siyā; ()</gatha>
    <hangnum nr="61"/>
    <gatha type="1"> Tāya tāya’bhisāvayaṃ janataṃ sakāya niruttiyā</gatha>
    <gatha type="2">Ehisāgatavādi gotamagottaketu tathāgato,</gatha>
    <gatha type="3">Mūlamāgadhibhāsayā gadate sabhaṃ kaparitosayaṃ</gatha>
    <gatha type="last">Tena so bhuvanattaye sugato siyāti suvissuto; ()</gatha>
    <hangnum nr="62"/>
    <gatha type="1"> Lokaṃ lokappabhavaṃ</gatha>
    <gatha type="2">Lokanirodhañca lokamokkhūpāyaṃ,</gatha>
    <gatha type="3">Catubhī abhisamayehi</gatha>
    <gatha type="last">Nātho sammā gato tato so sugato; ()</gatha>
    <paragraph>Iti medhānandābhidhānena yatināna viracite sakalakavijana hadayānandadānanidāne jinavaṃsadīpe santikeka nidāne bhagavato sutagoti paññattiyā abhidheya paridīpo. Bāvīsatimo saggo.</paragraph>
    <paragraph>Taṃkho pana  bhavantaṃ gotamaṃ evaṃ kalyāṇo kittisaddo abbhuggato. Itipiso bhagavā lokavidūti.</paragraph>
    <hangnum nr="1"/>
    <gatha type="1"> Tassa sa (dodhaka) lakkhaṇacāru-</gatha>
    <gatha type="2">Cakkavara’ṅkitapādatalassa,</gatha>
    <gatha type="3">Lokavidū’tipi yāva bhavaggā</gatha>
    <gatha type="last">Ekasilokaravo udapādi; ()</gatha>
    <hangnum nr="2"/>
    <gatha type="1"> Lakkhaṇamūlanirodhanirodho-</gatha>
    <gatha type="2">Pāyavasena paki lokakamasesaṃ,</gatha>
    <gatha type="3">Yo paṭivijjhi tilokahito kagho</gatha>
    <gatha type="last">Lokavidūti pavuccati tasmā; ()</gatha>
    <hangnum nr="3"/>
    <gatha type="1"> Lokamidheva kalebaramatte</gatha>
    <gatha type="2">Lokanidānanirodhamavedi,</gatha>
    <gatha type="3">Lokanirodhakaraṃka paṭipattiṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="4"/>
    <gatha type="1"> Lokamahambudhipāragu satta-</gatha>
    <gatha type="2">Saṅkhatabhājanalokapabhedaṃ,</gatha>
    <gatha type="3">So bhagavā’navasesamavedi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="5"/>
    <gatha type="1"> So hi bhavābhavadaṭṭhisabhāva-</gatha>
    <gatha type="2">Ñāṇanulomikakhantipabhedaṃ,</gatha>
    <gatha type="3">Āsayadhamma mabujjhi pajānaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="6"/>
    <gatha type="1"> Pātubhavaṃ sati kāraṇalābhe</gatha>
    <gatha type="2">Sattavidhānusayampi janānaṃ,</gatha>
    <gatha type="3">So paṭivijjhi vicaṭṭitaloko</gatha>
    <gatha type="last">Lokavidūti pavuccati tasmā; ()</gatha>
    <hangnum nr="7"/>
    <gatha type="1"> Rajjanadussanamuyhanasaddhā-</gatha>
    <gatha type="2">Buddhivitakkavimissavasena,</gatha>
    <gatha type="3">So caritaṃ paṭivijjhi pajānaṃ</gatha>
    <gatha type="last">Lokavidūti pavuccati tasmā, ()</gatha>
    <hangnum nr="8"/>
    <gatha type="1"> Hīnapaṇīta’dhimuttivasena</gatha>
    <gatha type="2">Dubbidhameva’dhimutti mavedi,</gatha>
    <gatha type="3">Lokaniruttivido janatāya</gatha>
    <gatha type="last">Lokavidūti pavuccati tasmā; ()</gatha>
    <hangnum nr="9"/>
    <gatha type="1"> Apparajakkha manussadapāpaṃ</gatha>
    <gatha type="2">Ussadapāpa muḷārarajakkhaṃ,</gatha>
    <gatha type="3">Dubbidhalokamabujjhi yatoso</gatha>
    <gatha type="last">Lokavidūti pavuccati tasmā; ()</gatha>
    <hangnum nr="10"/>
    <gatha type="1"> Indriyapubbaparopariyatti-</gatha>
    <gatha type="2">Ñāṇapabho tikhiṇindriyalokaṃ,</gatha>
    <gatha type="3">So paṭivijjhika mudindriyalokaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="11"/>
    <gatha type="1"> Vaṭṭavivaṭṭapatiṭṭha masādhu-</gatha>
    <gatha type="2">Sādhusabhāvagataṃ bhagavā so,</gatha>
    <gatha type="3">Dvāktike’taraloka mavedi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="12"/>
    <gatha type="1"> Sādhupasatthasadattaniyāmaṃ</gatha>
    <gatha type="2">Ñāpayituṃ sukarāsukarampi,</gatha>
    <gatha type="3">Sattanikāyamavedi yato so</gatha>
    <gatha type="last">Lokavidūti pavuccati tasmā; ()</gatha>
    <hangnum nr="13"/>
    <gatha type="1"> Kammakilesavipākavibandha-</gatha>
    <gatha type="2">Muttyavimuttigate paṭivijjhi,</gatha>
    <gatha type="3">Bhabbajaneya mabhabbajane so</gatha>
    <gatha type="last">Lokavidūti pavuccati tasmā; ()</gatha>
    <hangnum nr="14"/>
    <gatha type="1"> Nipphalatāya navuttamananta-</gatha>
    <gatha type="2">Sattapamāṇa manāvaraṇena,</gatha>
    <gatha type="3">Ñāṇabalena sayaṃ viditaṃhi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="15"/>
    <gatha type="1"> Vuttanayeni’ha so muni satta-</gatha>
    <gatha type="2">Lokamanekavidhaṃ paṭivijjhi</gatha>
    <gatha type="3">Sattanikāyasarojavane’ṇo</gatha>
    <gatha type="last">Lokavidūti pavuccati tasmā; ()</gatha>
    <hangnum nr="16"/>
    <gatha type="1"> Paccayasaṇṭhitikaṃ paṭivijjhi</gatha>
    <gatha type="2">Saṅkhatalokamasaṅkhatadassi,</gatha>
    <gatha type="3">Ekavidhampyavaropitaloko</gatha>
    <gatha type="last">Lokavidūti pavuccati tasmā; ()</gatha>
    <hangnum nr="17"/>
    <gatha type="1"> Ruppaṇalakkhaṇato’khilarūpaṃ</gatha>
    <gatha type="2">Nāmasalakkhaṇato catunāmaṃ,</gatha>
    <gatha type="3">Dubbidhaloka mavedi munindo</gatha>
    <gatha type="last">Lokavidūti pavuccati tasmā; ()</gatha>
    <hangnum nr="18"/>
    <gatha type="1"> Lokahito sukhadukkhamupekkhā-</gatha>
    <gatha type="2">Vedayitattikato suvibhattaṃ,</gatha>
    <gatha type="3">So bhagavā kapaṭivijjhi tilokaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="19"/>
    <gatha type="1"> Pañcavidhaṃka muni bandhavasenā-</gatha>
    <gatha type="2">Hāravasena catubbidhalokaṃ,</gatha>
    <gatha type="3">Lokapadīpanibho paṭivijjhi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="20"/>
    <gatha type="1"> Advayavādi saḷāyatanākhya-</gatha>
    <gatha type="2">Chabbidhalokamavedi jino so,</gatha>
    <gatha type="3">Sattavidhampi manaṭṭhitilokaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="21"/>
    <gatha type="1"> Lābhapabhutika maṭṭhavidhampi</gatha>
    <gatha type="2">Lokasabhāvamavedi yato so,</gatha>
    <gatha type="3">Sakyamunī navasantanivāse</gatha>
    <gatha type="last">Lokavidūti pavuccati tasmā; ()</gatha>
    <hangnum nr="22"/>
    <gatha type="1"> So dasabārasadhā’yatanānaṃ</gatha>
    <gatha type="2">Bhedavasena tilokapadīpo,</gatha>
    <gatha type="3">Lokamavedi tilakkhaṇavedī</gatha>
    <gatha type="last">Lokavidūti pavuccati tasmā; ()</gatha>
    <hangnum nr="23"/>
    <gatha type="1"> Dhātuvasena yato suvibhattaṃ</gatha>
    <gatha type="2">Loka matha’ṭṭhadasapparimāṇaṃ,</gatha>
    <gatha type="3">Saṅkhatalokabhido paṭivijjhi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="24"/>
    <gatha type="1"> So maṇikañcanarūpiyamuttā-</gatha>
    <gatha type="2">Saṅkhapavālasilākaṭhalādiṃ,</gatha>
    <gatha type="3">Lokamavedi atindriyabaddhaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="25"/>
    <gatha type="1"> Rukkhalatāphalapallavapatta-</gatha>
    <gatha type="2">Pupphapakarāgapabhedavasena,</gatha>
    <gatha type="3">So sukhumantaralokamavedi</gatha>
    <gatha type="last">Lokavidūti pavuccati tasmā; ()</gatha>
    <hangnum nr="26"/>
    <gatha type="1"> Yattakamevu’tujaṭṭhakalāpa-</gatha>
    <gatha type="2">Rapagataṃ ihabhājanaloke,</gatha>
    <gatha type="3">Vijjati tampaṭivijjhi asesaṃ</gatha>
    <gatha type="last">Lokavidūti pavuccati tasmā; ()</gatha>
    <hangnum nr="27"/>
    <gatha type="1"> So bhagavā himavatta pamāṇaṃ</gatha>
    <gatha type="2">Aṭṭhamahānirayādi pamāṇaṃ,</gatha>
    <gatha type="3">Nāgasupaṇṇavimāna pamāṇaṃ</gatha>
    <gatha type="last">Brahmasurāsuraloka pamāṇaṃ; ()</gatha>
    <hangnum nr="28"/>
    <gatha type="1"> Paṃsujalānilabhumi pamāṇaṃ</gatha>
    <gatha type="2">Dīpasavantisamudda pamāṇaṃ,</gatha>
    <gatha type="3">Merumahidharakūṭa pamāṇaṃ</gatha>
    <gatha type="last">Kappatarūravicanda pamāṇaṃ; ()</gatha>
    <hangnum nr="29"/>
    <gatha type="1"> Paccayasaṅkhatadhammasamuhaṃ</gatha>
    <gatha type="2">Bhājanalokagataṃ sakalampi,</gatha>
    <gatha type="3">Uddhamadhotiriyaṃpaṭivijjhi</gatha>
    <gatha type="last">Lokavidūti pavuccatitasmā; ()</gatha>
    <hangnum nr="30"/>
    <gatha type="1"> Lokālokakaro tilokatilakoso sattalokaṃ imaṃ</gatha>
    <gatha type="2">Bujjhitthā’nusayāsayādividhinā saṅkhāralokaṃ tathā,</gatha>
    <gatha type="3">Āhārādipamāṇatādividhinā okāsalokaṃ yato</gatha>
    <gatha type="last">Tasmā lokavidūti vuccati jino saṅkhāraloka’ntago; ()</gatha>
    <paragraph>Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavatolokavidūti nāmapaññattiyā abhidheyaparidīpo tevīsatimosaggo.</paragraph>
    <paragraph>Taṃkho pana  bhavantaṃ gotamaṃ evaṃ kalyāṇo kittisaddo abbhuggato itipi so bhagavā anuttaro purisadammasārathīti.</paragraph>
    <hangnum nr="1"/>
    <gatha type="1"> Abhāvato paramatarassa kassaci</gatha>
    <gatha type="2">Janassa sagguṇavisarehi attanā,</gatha>
    <gatha type="3">Samāsanibbacananayena so muni</gatha>
    <gatha type="last">Anuttaro sasi (rucirā)’nanambujo; ()</gatha>
    <hangnum nr="2"/>
    <gatha type="1"> Tathāhi so narahari sīlasampadā-</gatha>
    <gatha type="2">Guṇeni’maṃ abhibhavate sadevakaṃ,</gatha>
    <gatha type="3">Samādhinā varamatiyā vimuttiyā</gatha>
    <gatha type="last">Vimuttidassanaguṇasampadāyapi; ()</gatha>
    <hangnum nr="3"/>
    <gatha type="1"> Yato navijjati adhisīlasampadā-</gatha>
    <gatha type="2">Samādhidhipabhutiguṇehi tassamo,</gatha>
    <gatha type="3">Kutonu vijjati’ha taduttarītaro</gatha>
    <gatha type="last">Siyā tatopya’ya masamo mahāmuti; ()</gatha>
    <hangnum nr="4"/>
    <gatha type="1"> Nirūpamo asamamunīhi somuni</gatha>
    <gatha type="2">Yato samo asamasamo siyā tato,</gatha>
    <gatha type="3">Tathāgatassi’ha dutiyassa kassaci</gatha>
    <gatha type="last">Abhāvato adutiyako tathāgato; ()</gatha>
    <hangnum nr="5"/>
    <gatha type="1"> Yato navijjati paṭimāpi tassamā</gatha>
    <gatha type="2">Samo tadā’samatanusampadāyapi,</gatha>
    <gatha type="3">Sahāyako nahi paṭividdhabodhiyā</gatha>
    <gatha type="last">Tato yamappaṭima’sahāyako muni; ()</gatha>
    <hangnum nr="6"/>
    <gatha type="1"> Kalebarenapi abhirūpahārinā</gatha>
    <gatha type="2">Guṇehi tappaṭisamapuggalo nahi,</gatha>
    <gatha type="3">Nacatthi pāvacanavibhāgakapakpane</gatha>
    <gatha type="last">Sayaṃ vinā bhuvi paṭibhāgapuggalo; ()</gatha>
    <hangnum nr="7"/>
    <gatha type="1"> Anaññagocaravarabodhisiddhiyā</gatha>
    <gatha type="2">Sa’haṃ sayambhuti paṭipuggalonahi,</gatha>
    <gatha type="3">Paṭiññamappayitu malaṃ sayaṃ vinā,</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="8"/>
    <gatha type="1"> Sudantapuggaladamitabbapuggale</gatha>
    <gatha type="2">Dameti sārayati adantapuggale,</gatha>
    <gatha type="3">Yato jino vinayanupāyakovido</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="9"/>
    <gatha type="1"> Yathā haye mudukaguṇekhana sārathi</gatha>
    <gatha type="2">Tathāgato sugatikathāya dhammiyā,</gatha>
    <gatha type="3">Dameti sārayati tathā tathāgate</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="10"/>
    <gatha type="1"> Yathā haye pharusaguṇena sārathi</gatha>
    <gatha type="2">Apāyatajjanavidhinā tathāgato,</gatha>
    <gatha type="3">Dameti sārayati tathā tathāgate</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="11"/>
    <gatha type="1"> Adammiye mudupharusena sārathi</gatha>
    <gatha type="2">Yathā’bhimārayati tathā tathāgato,</gatha>
    <gatha type="3">Jahātya’novadiya nacānusāsiya</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="12"/>
    <gatha type="1"> Karī’bhidhāvati damakena sārito</gatha>
    <gatha type="2">Puratthimādisu disameva kevalaṃ,</gatha>
    <gatha type="3">Anuttarena hi naradammasārathi-</gatha>
    <gatha type="last">Jinena sāritapurisānatādisā; ()</gatha>
    <hangnum nr="13"/>
    <gatha type="1"> Nisajja katthaci sayanāsanamhi te</gatha>
    <gatha type="2">Disāsu aṭṭhasu atisaṅakgacārino,</gatha>
    <gatha type="3">Vidhāvare turitamanuttaraṃ disaṃ</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="14"/>
    <gatha type="1"> Patiṭṭhite muni’radhisīlasikkhayā</gatha>
    <gatha type="2">Vasī’nusāsiya adhicittasikkhayā,</gatha>
    <gatha type="3">Yathārahaṃ damayati bhabbapuggale</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="15"/>
    <gatha type="1"> Samāhite muni radhicittasikkhayā</gatha>
    <gatha type="2">Vipassanāya’pi samaṇe’nusāsiya,</gatha>
    <gatha type="3">Yathārahaṃ damayati bodhanārahe</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="16"/>
    <gatha type="1"> Tathuparūpari paṭivedhapattiyā</gatha>
    <gatha type="2">Yathākkamaṃ anariyasekkhapuggale,</gatha>
    <gatha type="3">Dameti so vinayati lokanāyako</gatha>
    <gatha type="last">Anuttaro’tipi naradammasārathi ()</gatha>
    <hangnum nr="17"/>
    <gatha type="1"> Vineyyabandhavamanakundacandimā</gatha>
    <gatha type="2">Vinesi kosalamagadhādhipādayo,</gatha>
    <gatha type="3">Anekakhattiyapurise vināyako</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="18"/>
    <gatha type="1"> Kudiṭṭhikuñjarahari kūṭadantabhu</gatha>
    <gatha type="2">Surādibhūsurapurise vibhāvino</gatha>
    <gatha type="3">Jināsabho vinayi yato’nusāsiya</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="19"/>
    <gatha type="1"> Upālināmikapamukhe durāsade</gatha>
    <gatha type="2">Vināyako gahapatipaṇḍite puthu</gatha>
    <gatha type="3">Vinesi so upanayanakkhame yato</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="20"/>
    <gatha type="1"> Asaccadiṭṭhikamapi saccakavhayaṃ</gatha>
    <gatha type="2">Anaññavenayikanigaṇṭhanāyakaṃ</gatha>
    <gatha type="3">Vinesi tappabhutidigambare jino</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="21"/>
    <gatha type="1"> Jināsabho sabhiyasubhaddasaññino</gatha>
    <gatha type="2">Tappassino timisabhido sadhammiyā</gatha>
    <gatha type="3">Kathāyi’tobahi samaṇepi sikkhayi</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="22"/>
    <gatha type="1"> Damesi somuni uruvelakassapa-</gatha>
    <gatha type="2">Gayādikassapajaṭilādike yato,</gatha>
    <gatha type="3">Jaṭādhare vijaṭitajālinījaṭo</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="23"/>
    <gatha type="1"> Pahāṇasaṃvaravinayuttaro muni</gatha>
    <gatha type="2">Anekakhattiyasamaṇepi sāsane,</gatha>
    <gatha type="3">Vinesi sārathiriva uttaruttariṃ</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="24"/>
    <gatha type="1"> Manussasoṇitapisitāsanehi so</gatha>
    <gatha type="2">Vinesi pīvarajaṭharaṃ nisācaraṃ,</gatha>
    <gatha type="3">Sughoramānavaka manekarakkhase</gatha>
    <gatha type="last">Anuttaro’tipi naradammasārathi, ()</gatha>
    <hangnum nr="25"/>
    <gatha type="1"> Vināyako suvinayi rāhunāmikaṃ</gatha>
    <gatha type="2">Mahattabhāvika masurādhipaṃ yato,</gatha>
    <gatha type="3">Surādhipappabhutisure tathā’sure</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="26"/>
    <gatha type="1"> Pajāpatiṃ nikhilapajānukampako</gatha>
    <gatha type="2">Bakābhidhānikampi tucchaladdhikaṃ,</gatha>
    <gatha type="3">Vinesi so naditaranīrajāsane</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="27"/>
    <gatha type="1"> Kasaṅkusehi’pi avineyyake yato</gatha>
    <gatha type="2">Tiracchajātikapurise narāsabho,</gatha>
    <gatha type="3">Vinesi so tisaraṇasilasaṃvare</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="28"/>
    <gatha type="1"> Kapolasecanamadakaṇṇacāmaraṃ</gatha>
    <gatha type="2">Hutāsanāsanirivabhiṃsanaṃ yato,</gatha>
    <gatha type="3">Damesi māraji dhanapālakuñjaraṃ</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="29"/>
    <gatha type="1"> Vinesi somuni himavantavāsinaṃ</gatha>
    <gatha type="2">Patāpapajjala mapalālabhoginaṃ,</gatha>
    <gatha type="3">Kharaṃ bhayaṅakkara maravālabhoginaṃ</gatha>
    <gatha type="last">Anuttaro’tipi naradammasārathi; ()</gatha>
    <hangnum nr="30"/>
    <gatha type="1"> Nando’panandu’ragapatiṃ mahodara-</gatha>
    <gatha type="2">Cūlodaroragapamukhe ca nibbise,</gatha>
    <gatha type="3">Dhumassikhā’nalasikhabhogīno akā</gatha>
    <gatha type="last">Tenā’pyanuttaranaradammasārathi; ()</gatha>
    <hangnum nr="31"/>
    <gatha type="1"> Damanupāyakovido hi bodhaneyyabandhave</gatha>
    <gatha type="2">Ariyamaggavīthibhāsuraṃ varaṃ sivamapakuraṃ,</gatha>
    <gatha type="3">Paṭipadārathena sārayi yatheva sārathi</gatha>
    <gatha type="last">Purisadammasārathiti vuccate anuttaro; ()</gatha>
    <paragraph>Itimedhānandābhidhānena yatinā varacite sakalakavijana hadayānanda dānanidāne jinavaṃsadīpe santikenidāne bhagavato anuttaro purisadammasārathīti nāma paññattiyā abhidheya paridīpo catubbīsatimosaggo.</paragraph>
    <paragraph>Taṃkho pana  bhavantaṃ gotamaṃ evaṃ kalyāṇekitti saddo abbhuggato itipi sobhagavā satthā devamanussānaṃti.</paragraph>
    <hangnum nr="1"/>
    <gatha type="1"> Kantāraṃ kharatakkaraṃ nirudakaṃ kattāramotārimaṃ</gatha>
    <gatha type="2">Kantāraṃ migarājakuñjaramahā (saddulavikkīḷitaṃ),</gatha>
    <gatha type="3">Kantāraṃ avatārabhurijanataṃ yo satthavāho sudhi</gatha>
    <gatha type="last">Tāretvā nayate dayāparavaso khemantabhumiṃ yathā; ()</gatha>
    <hangnum nr="2"/>
    <gatha type="1"> Iccevaṃkaruṇānidhānahadayo saṃsāradukkhāture</gatha>
    <gatha type="2">Satte jātijarāvikāramaraṇassokādikantārato,</gatha>
    <gatha type="3">Tāretvā dasasaṃkilesagahanā pāpesi khemaṃpuraṃ</gatha>
    <gatha type="last">Tasmā satthupasatthakittivisaro satthā’ti sampattharī; ()</gatha>
    <hangnum nr="3"/>
    <gatha type="1"> Atthā’natthavicāraṇā’ticaturo lokuttaratthena’pi</gatha>
    <gatha type="2">Yasmā sāsati lokiyena ubhayena’tthenalokaṃ imaṃ,</gatha>
    <gatha type="3">Sabrahmaṃ sanarāmaraṃ sasamaṇaṃ sabrāhmaṇaṃ yohi so</gatha>
    <gatha type="last">Satthā’tveva pasatthakittinikaro satthāramabbhuggato; ()</gatha>
    <hangnum nr="4"/>
    <gatha type="1"> Bhītiṃ jātijarārujādikasiraṃ nissāya jātaṃhi yo</gatha>
    <gatha type="2">Satthā satthadharorivā’rivisaraṃ nikkhittasattho sadā,</gatha>
    <gatha type="3">Sattānaṃ tasasate vihiṃsati dhiyā siddhatthasāro tato</gatha>
    <gatha type="last">So satthā’ti yasosarīrasurabhī lokattayaṃ vyāpayī; ()</gatha>
    <hangnum nr="5"/>
    <gatha type="1"> Lokatthābhirato anatthavirato jātyādikantārato</gatha>
    <gatha type="2">Uttāretica satthavāhasadiso yo atthadhammenavā,</gatha>
    <gatha type="3">Satte sāsati hiṃsatī’ti janatāsantānajātaṃ bhayaṃ</gatha>
    <gatha type="last">Vuttā’nvatthavasena sohibhagavā satthāti vaṇṇīyate; ()</gatha>
    <paragraph>Taṃkho panabhavantaṃ  gotamaṃ evaṃkalyāṇe kittisaddo abbhuggato itipiso bhagavā buddhoti.</paragraph>
    <hangnum nr="6"/>
    <gatha type="1"> Yo saṅkhāravikāralakkhaṇaparosaṅkhārapaññattisu</gatha>
    <gatha type="2">Ñeyyatthesva’nanussutesu purimaṃ cattāri saccāni’pi,</gatha>
    <gatha type="3">Bujjhitvā’cariyopadesarahito tattheva sabbaññutaṃ</gatha>
    <gatha type="last">Patto ñāṇabalesu pāpuṇi vasībhāvaṃ sayamabhuka sayaṃ; ()</gatha>
    <hangnum nr="7"/>
    <gatha type="1"> Bodhetā’ti pajāya nibbacanato saccāni so bujjhitā</gatha>
    <gatha type="2">Saccānīti’pi saccavādi bhagavāka nissesañeyyassapi,</gatha>
    <gatha type="3">Matyā bujjhanasattiyā mahatiyā yasmā samaṅakgī tato</gatha>
    <gatha type="last">Buddho nāmasiyāti kittivisaro tambuddhamabbhuggato; ()</gatha>
    <hangnum nr="8"/>
    <gatha type="1"> Yesaṃja bodhanavasattiyā sumatiyā cā’naññaneyyo sayaṃ</gatha>
    <gatha type="2">Buddhattā ca yathāvikāsapadumaṃ so bujjhanaṭṭhenapi,</gatha>
    <gatha type="3">Nānābuddhaguṇassa vissavanato buddhoti suddhodanī</gatha>
    <gatha type="last">Abbhuggañchi tibuddhakhettabhavane taṃkittigītassaro; ()</gatha>
    <hangnum nr="9"/>
    <gatha type="1"> Rāgassādhigataggamaggamatiyā dosassa mohassapi</gatha>
    <gatha type="2">Chinnattā ca samulaghātamakhilakelasārivaggassapi,</gatha>
    <gatha type="3">So khīṇāsavatāya copadhipariccāgena buddhotyayaṃ</gatha>
    <gatha type="last">Uccāriyati cārikittiracanā viññūhi yāvajjapi; ()</gatha>
    <hangnum nr="10"/>
    <gatha type="1"> Dhammassāmi yathā pabuddhapuriso okkantaniddakkhayā</gatha>
    <gatha type="2">Nājjho’tiṇṇakilesamiddhavidhamā bodhāpito kenaci,</gatha>
    <gatha type="3">Buddhambhojatibhānano hī bhagavā sāmaṃ pabuddho yato</gatha>
    <gatha type="last">Buddhonāmasiyāti tabbhavayasoghoso vibhusāyate; ()</gatha>
    <hangnum nr="11"/>
    <gatha type="1"> Gatyatthāvagamatthadhātusamatāsabbhāvato vā gato</gatha>
    <gatha type="2">Yenekāyanamaggamuggamatimā eko, hīsambujjhīso,</gatha>
    <gatha type="3">Sambodhiṃ jayabodhimūlamupago sattuttaro’nuttaraṃ</gatha>
    <gatha type="last">Buddhotī’dha jagattaye nijayaso yāvajja vijjumbhate; ()</gatha>
    <hangnum nr="12"/>
    <gatha type="1"> Khīṇattā paramāya maggamatiyā dubbuddhiyā buddhiyā</gatha>
    <gatha type="2">Laddhattāpi kaanuttaruttaraguṇālaṅakkārasāmaggiyā,</gatha>
    <gatha type="3">So sambodhiparāyaṇo sirighaṇo buddhoti suddhodanī</gatha>
    <gatha type="last">Lokambhodhimalaṅkari nijayasokallolamālāhi’maṃ; ()</gatha>
    <hangnum nr="13"/>
    <gatha type="1"> Sambuddho’ti’mināpadena munino saccāvabodhāvahaṃ</gatha>
    <gatha type="2">Ñāṇaṃ tappaṭivedhañāṇa managhaṃ nā’ññehisādhāraṇaṃ,</gatha>
    <gatha type="3">Buddho’tī’dha padena satthu karuṇāpubbaṅakgamaṃ desanā-</gatha>
    <gatha type="last">Ñāṇaṃ ñeyyapadatthabodhanakaraṃ ñāṇañca dassiyate; ()</gatha>
    <hangnum nr="14"/>
    <gatha type="1"> Taṃ sabbaññutañāṇathomanavasā sammādisambuddhi’ti-</gatha>
    <gatha type="2">Saddassā’riyamaggakittanavasā buddhotisaddassaca,</gatha>
    <gatha type="3">Yogo’pe’tthakato’tya’bhāsi vibudho so dhamma pālābhidho</gatha>
    <gatha type="last">Buddhānussativaṇṇanāvivaraṇe viññātasatthāgamo; ()</gatha>
    <paragraph>Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne satthādevamanussānaṃ buddhoti nāmapaññattīnaṃ abhidheya paridīpo pañcavīsatimo saggo.</paragraph>
    <paragraph>Taṃkho pana  bhavantaṃ gotamaṃ evaṃ kalyāṇe kittisaddo abbhuggato itipi sobhagavā bhagavāti.</paragraph>
    <hangnum nr="1"/>
    <gatha type="1"> Kavibhāratipaddhatichandasi ta-</gatha>
    <gatha type="2">Gguṇathomana (toṭaka) vutya’bhavi,</gatha>
    <gatha type="3">Bhagavā’ti vibhattapadatthavatī</gatha>
    <gatha type="last">Madhurā suṇataṃ surataṃ madhurā; ()</gatha>
    <hangnum nr="2"/>
    <gatha type="1"> Adhisīlasamādhimatippabhuti-</gatha>
    <gatha type="2">Guṇarāsivisiṭṭhatarassa tato,</gatha>
    <gatha type="3">Bhagavā’ti sadevamanussapajā-</gatha>
    <gatha type="last">Pavarassa sagāravanāma’midaṃ; ()</gatha>
    <hangnum nr="3"/>
    <gatha type="1"> Bhagavāvacanena pavuccati yo</gatha>
    <gatha type="2">Saniruttinayo vacanatthavaro,</gatha>
    <gatha type="3">Sa’hi gāravaseṭṭhavisiṭṭhataro</gatha>
    <gatha type="last">Bhagavāti nimittakanāmamidaṃ; ()</gatha>
    <hangnum nr="4"/>
    <gatha type="1"> Paripācitasañcitapāramitā-</gatha>
    <gatha type="2">Mitabhāgya manuttariyu’ttariyaṃ,</gatha>
    <gatha type="3">Yadi vijjati’massa anaññasamaṃ</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="5"/>
    <gatha type="1"> Yadi mārabalaṃ pabalaṃ sakalaṃ</gatha>
    <gatha type="2">Kadalī dviradoriva tālavanaṃ,</gatha>
    <gatha type="3">Asanī’va kilesamabhañji tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="6"/>
    <gatha type="1"> Yadi bhaggamakā’khilalobhamapā-</gatha>
    <gatha type="2">Khiladosamapā’khilamohamapi,</gatha>
    <gatha type="3">Viparītamanokaṇañca tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="7"/>
    <gatha type="1"> Yadi kodhu’panāha musuyanama-</gatha>
    <gatha type="2">Cchariyaṃ ahirikkanirottapanaṃ,</gatha>
    <gatha type="3">Api makkhapalāsa mabhañji bhavā-</gatha>
    <gatha type="last">Bhavadiṭṭhi manajjava’maddavataṃ; ()</gatha>
    <hangnum nr="8"/>
    <gatha type="1"> Kharaphārusatā karaṇuttariyaṃ</gatha>
    <gatha type="2">Yadi māna’bhimāna’pamādamadaṃ,</gatha>
    <gatha type="3">Saṭhaphārusatā karaṇuttariyaṃ</gatha>
    <gatha type="2">Saṭhamāyamabhañji’ti mohajaṭaṃ</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="9"/>
    <gatha type="1"> Tividhā’kusalaṃ tividhabbisamaṃ</gatha>
    <gatha type="2">Tivitakkatimūlatisaññamapi,</gatha>
    <gatha type="3">Timalaṃ tipapañca mabhañji tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="10"/>
    <gatha type="1"> Caturogha catubbidhayoga catu-</gatha>
    <gatha type="2">Bbidhagantha catubbidhagāha mapi,</gatha>
    <gatha type="3">Caturāsavadhamma mabhañjitato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="11"/>
    <gatha type="1"> Vinibaddha manokhīla nīvaraṇā-</gatha>
    <gatha type="2">Nya’bhīnandanamaccariyāni tato,</gatha>
    <gatha type="3">Yadi pañcavidhāni’pi bhaggamakā</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="12"/>
    <gatha type="1"> Chavivādapadāni’pi sattavidhā-</gatha>
    <gatha type="2">Nusayehi kusitakavatthu’mato,</gatha>
    <gatha type="3">Ya mabhañji’tarāti’pi aṭṭhavidhaṃ</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="13"/>
    <gatha type="1"> Navadhā’layamula mabhañji tathā</gatha>
    <gatha type="2">Dasadhā’kusalaṃ dasakammapathaṃ,</gatha>
    <gatha type="3">Sakalāni kudiṭṭhigatāni tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="14"/>
    <gatha type="1"> Pariḷāhadaraṃ vividha’ddhasataṃ</gatha>
    <gatha type="2">Bhavakanettivicāra mahañji tato,</gatha>
    <gatha type="3">Satamattasahassakilesagataṃ</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="15"/>
    <gatha type="1"> Aṇimā laghimā mahimā vasitā-</gatha>
    <gatha type="2">Pabhuti’ssariya’ṭṭhabhagehi yato,</gatha>
    <gatha type="3">Subhagehi samaṅakgībbhūva tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="16"/>
    <gatha type="1"> Aṇuno nanuno’ nanunokaraṇaṃ</gatha>
    <gatha type="2">Karaṇaṃ lahuno’lahuno aṇimā,</gatha>
    <gatha type="3">Laghimā mahimā mahimākaraṇaṃ</gatha>
    <gatha type="last">Karaṇaṃ vasitā vasitāya tahiṃ; ()</gatha>
    <hangnum nr="17"/>
    <gatha type="1"> Saya micchitaṭhāna mupāgamanaṃ</gatha>
    <gatha type="2">Lahu vicchitakāriyasādhanatā,</gatha>
    <gatha type="3">Abhipatti pakamya masesavasī-</gatha>
    <gatha type="last">Karaṇe’sikatā paramissaratā; ()</gatha>
    <hangnum nr="18"/>
    <gatha type="1"> Nabhasā padasā gamanādivasā</gatha>
    <gatha type="2">Vajato pariniṭṭhitakāriyatā,</gatha>
    <gatha type="3">Nijakāma’vasāyikatātiyahiṃ-</gatha>
    <gatha type="last">Paramissariyākhyabhagā’ṭṭhavidhā; ()</gatha>
    <hangnum nr="19"/>
    <gatha type="1"> Catumagga catupphalasantipadā-</gatha>
    <gatha type="2">Riyadhammasamuhabhagehi yuto,</gatha>
    <gatha type="3">Vinalīkatapāpamalehi tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="20"/>
    <gatha type="1"> Caraṇadiguṇa’tisayādhigatā-</gatha>
    <gatha type="2">Samakittisarīrabhageta yuto,</gatha>
    <gatha type="3">Bhuvanattayavipphuritena tato</gatha>
    <gatha type="last">Bhagavāti pavuccati so bhagavā; ()</gatha>
    <hangnum nr="21"/>
    <gatha type="1"> Janalocananīharaṇāya nirū-</gatha>
    <gatha type="2">Pama rūpasarīragatāya tato,</gatha>
    <gatha type="3">Nikhilāvayavassiriyā sabito</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="22"/>
    <gatha type="1"> Abhipatthita micchita mattahitaṃ</gatha>
    <gatha type="2">Parasattahitampi samijjhati yaṃ,</gatha>
    <gatha type="3">Iti tādisakāmabhagena yuto</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="23"/>
    <gatha type="1"> Yadanuttariyena ca pāramitā-</gatha>
    <gatha type="2">Vīriyena payattabhagena yuto,</gatha>
    <gatha type="3">Garubhāvapadappabhavena tato</gatha>
    <gatha type="last">Bhagavā’ti pavuccati so bhagavā;</gatha>
    <hangnum nr="24"/>
    <gatha type="1"> Paramissariyāyamadhammayaso-</gatha>
    <gatha type="2">Sirikāmapayattabhāgā chayime,</gatha>
    <gatha type="3">Yadi yassa jinassa bhavanti tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="25"/>
    <gatha type="1"> Subhagena anaññasamena nirū-</gatha>
    <gatha type="2">Pamarūpavilāsabhagena yuto,</gatha>
    <gatha type="3">Satapuññasamujjalitena tato</gatha>
    <gatha type="last">Bhagavāti pavuccati so bhagavā; ()</gatha>
    <hangnum nr="26"/>
    <gatha type="1"> Nijadhamsasarīravibhūti yathā</gatha>
    <gatha type="2">Nijarūpasariravibhūti tathā,</gatha>
    <gatha type="3">Iha vuccati bhaggasubhāgyamiti</gatha>
    <gatha type="last">Api tehi samaṅgi jino bhagavā; ()</gatha>
    <hangnum nr="27"/>
    <gatha type="1"> Kusalādipadehi vibhattamakā’-</gatha>
    <gatha type="2">Yatanādivasena ca bandhavasā,</gatha>
    <gatha type="3">Vata dhammasamuhasabhāva mato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="28"/>
    <gatha type="1"> Catudhā catudhā catudhā catudhā</gatha>
    <gatha type="2">Catusaccadaso’riyasaccampi,</gatha>
    <gatha type="3">Vibhajī vibhajī vibhajī vibhajī</gatha>
    <gatha type="last">Bhagavā’ti pavuccati so bhagavā; (Yamakabandhanaṃ)</gatha>
    <hangnum nr="29"/>
    <gatha type="1"> Yadi dibbavihāra masevi bhaji</gatha>
    <gatha type="2">Surajeṭṭhavihāra manaññasamaṃ,</gatha>
    <gatha type="3">Ariyañcavihāra manaññasamaṃ,</gatha>
    <gatha type="2">Ariyañca vihāra masevi tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="30"/>
    <gatha type="1"> Yadi kāyavivekasukhaṃ abhajī</gatha>
    <gatha type="2">Bhaji cittavivekasamādhisukhaṃ,</gatha>
    <gatha type="3">Upadhīhi vivekaka masevi tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="31"/>
    <gatha type="1"> Bhaji vaṭṭagatañca vivaṭṭagataṃ</gatha>
    <gatha type="2">Saya muttarimānusadhamma mapi,</gatha>
    <gatha type="3">Tividhañahi vimokkha masevi tato</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="32"/>
    <gatha type="1"> Punarāgamanāvaraṇena bhave</gatha>
    <gatha type="2">Bhavanettisamañña midaṃ gamanaṃ,</gatha>
    <gatha type="3">Yadi vantamakā’riyamaggamukho</gatha>
    <gatha type="last">Bhagavā’ti pavuccati so bhagavā; ()</gatha>
    <hangnum nr="33"/>
    <gatha type="1"> Bhagavā’ti visiṭṭha’bhidhānamimaṃ</gatha>
    <gatha type="2">Na’ca mātupituppabhutihi kataṃ,</gatha>
    <gatha type="3">Sahabodhipadādhigamena gatā</gatha>
    <gatha type="last">Tathasammuti tassajinassa’bhavi; ()</gatha>
    <centered>Athamahāniddesāgatanayo vuccate.</centered>
    <hangnum nr="34"/>
    <gatha type="1"> Lokuttarāya matiyā</gatha>
    <gatha type="2">Rāgaṃ bhaggaṃ akāsi dosaṃ mohaṃ,</gatha>
    <gatha type="3">Yasmā kaṇṭakamānaṃ</gatha>
    <gatha type="last">Kilesamāraṃ tatopi buddho bagavā; ()</gatha>
    <hangnum nr="35"/>
    <gatha type="1"> Yasmā vibhajjavādi</gatha>
    <gatha type="2">Bhaji vibhaji pavibhajī sadhammakkhandhaṃ,</gatha>
    <gatha type="3">Lokuttarañca katavā</gatha>
    <gatha type="last">Bhavānamattaṃ tatopi buddho bhagavā; ()</gatha>
    <hangnum nr="36"/>
    <gatha type="1"> Yasmā bhāvitakāyo</gatha>
    <gatha type="2">Bhāvitasilo sadā subhāvitacitto,</gatha>
    <gatha type="3">Bhāvitapañño sabbhi</gatha>
    <gatha type="last">Subhāvanīyo tatopi buddho bhagavā; ()</gatha>
    <hangnum nr="37"/>
    <gatha type="1"> Bhagavā kavanapatthāni</gatha>
    <gatha type="2">Paṭisallānabbihārasāruppāni,</gatha>
    <gatha type="3">Janavātāpagatāni</gatha>
    <gatha type="last">Vanāni senāsanāni yo pantāni; ()</gatha>
    <hangnum nr="38"/>
    <gatha type="1"> Bhudharakandaraleṇaṃ</gatha>
    <gatha type="2">Guruhamūlaṃ pakalāla mabbhokāsaṃ,</gatha>
    <gatha type="3">Sivathikaṃ bhaji yasmā</gatha>
    <gatha type="last">Tiṇasatthāraṃ tatopi buddho bhagavā; ()</gatha>
    <hangnum nr="39"/>
    <gatha type="1"> Catubbidhānaṃ saddhā-</gatha>
    <gatha type="2">Deyyānaṃ cīvarādisambhārānaṃ,</gatha>
    <gatha type="3">Subharo yasmā bhāgī</gatha>
    <gatha type="last">Paramappiccho tatopi buddho bhagavā; ()</gatha>
    <hangnum nr="40"/>
    <gatha type="1"> Attharasassa subhāgī</gatha>
    <gatha type="2">Dhammarasassa ca yato vimuttirasassa,</gatha>
    <gatha type="3">Adhisīlassa’dhicitta-</gatha>
    <gatha type="last">Ssa’dhipaññāyaca tatopi buddho bhagavā; ()</gatha>
    <hangnum nr="41"/>
    <gatha type="1"> Rūpārūpāvacara-</gatha>
    <gatha type="2">Jjhānāna catunna mapakpamaññānampi,</gatha>
    <gatha type="3">Viddhaṃsitīvaraṇo</gatha>
    <gatha type="last">Yasmā bhāgī tatopi buddho bhagavā; ()</gatha>
    <hangnum nr="42"/>
    <gatha type="1"> Aṭṭhannañcaṭṭhannaṃ</gatha>
    <gatha type="2">Vimokkhadhammāna mābhibhāyatanānaṃ,</gatha>
    <gatha type="last">Anupubbavihārānaṃ bhāginavannaṃ tatopi buddho bhagavā; ()</gatha>
    <hangnum nr="43"/>
    <gatha type="1"> Dasakasiṇasamāpatti</gatha>
    <gatha type="2">Dasasaññābhāvanāna mapi bhāgīvā,</gatha>
    <gatha type="3">Asubhasamāpatyā’nā-</gatha>
    <gatha type="last">Pānassatiyā tatopi buddho bhagavā; ()</gatha>
    <hangnum nr="44"/>
    <gatha type="1"> Sammappadhāna pabhuti-</gatha>
    <gatha type="2">Satipaṭṭhāni’ddhipādadhammānampi,</gatha>
    <gatha type="3">Catudhā suvibhattānaṃ</gatha>
    <gatha type="last">Bhāgī yasmā tatopi buddho bhagavā; ()</gatha>
    <hangnum nr="45"/>
    <gatha type="1"> Pañcannampi balānaṃ</gatha>
    <gatha type="2">Yasmā pañcanna mindriyānaṃ bhāgī,</gatha>
    <gatha type="3">Tasmā dasabaladhārī</gatha>
    <gatha type="last">Jitindriso yo tatopi buddho bhagavā; ()</gatha>
    <hangnum nr="46"/>
    <gatha type="1"> Yasmā bojjhaṅgānaṃ</gatha>
    <gatha type="2">Ariyassa’ṭṭhaṅgikassa maggassāpi,</gatha>
    <gatha type="3">Tathāgatabalānaṃ yo</gatha>
    <gatha type="last">Bhāgi dasannaṃ tatopi buddho bhagavā; ()</gatha>
    <hangnum nr="47"/>
    <gatha type="1"> Catuvesārajjānaṃ</gatha>
    <gatha type="2">Yadi catupaṭisambhidāna maddhabhāgī,</gatha>
    <gatha type="3">Chabuddhadhammānampi</gatha>
    <gatha type="last">Chaḷabhiññānaṃ tatopibuddhobhagavā; ()</gatha>
    <hangnum nr="48"/>
    <gatha type="1"> Bhagavā’tye’taṃ nāmaṃ</gatha>
    <gatha type="2">Nakataṃ mātāpitūhi bhātubhaginīhi,</gatha>
    <gatha type="3">Sakamittāmaccehi</gatha>
    <gatha type="last">Na ñātisālohitehivā paññattaṃ; ()</gatha>
    <hangnum nr="49"/>
    <gatha type="1"> Samaṇehi bhusurehi</gatha>
    <gatha type="2">Na devatāhi ca nana yena kenaci racitaṃ,</gatha>
    <gatha type="3">Uṭṭhaṭakibbisamūle</gatha>
    <gatha type="last">Subodhimūle subuddhasambodhīnaṃ; ()</gatha>
    <hangnum nr="50"/>
    <gatha type="1"> Paṭilābhahetu tesaṃ</gatha>
    <gatha type="2">Bhagavantānaṃ anāvaraṇañāṇassa,</gatha>
    <gatha type="3">Pavimokkhantikametaṃ</gatha>
    <gatha type="last">Yadidaṃ bhagavāti sacchikāpaññatti; ()</gatha>
    <centered>Athaṭīkāgatanayovuccate.</centered>
    <hangnum nr="51"/>
    <gatha type="1"> Niratisayāsīlādi-</gatha>
    <gatha type="2">Sagguṇabhāgā anaññasāmaññā ye</gatha>
    <gatha type="3">Yassu’palabbhanti tato</gatha>
    <gatha type="last">Bhagavā’tya’bhidhīyate sabuddho bhagavā; ()</gatha>
    <hangnum nr="52"/>
    <gatha type="1"> Tathāhi sīlaṃ samādhi</gatha>
    <gatha type="2">Paññā vimutti vimuttidassanañāṇaṃ,</gatha>
    <gatha type="3">Hiri ottappaṃ saddhaṃ</gatha>
    <gatha type="last">Vīriyaṃ sati sampajañña mete dhammā; ()</gatha>
    <hangnum nr="53"/>
    <gatha type="1"> Sīlavisuddhi ca diṭṭhi-</gatha>
    <gatha type="2">Visuddhi kusalāni tīṇi tammūlāni,</gatha>
    <gatha type="3">Tayo vitakkā sammā</gatha>
    <gatha type="last">Tisso dhātvānavajjasaññā tisso; ()</gatha>
    <hangnum nr="54"/>
    <gatha type="1"> Catusatipaṭṭhāni’ddhi-</gatha>
    <gatha type="2">Ppādā sammappadhānadhammā caturo,</gatha>
    <gatha type="3">Paṭisambhidā catasso</gatha>
    <gatha type="last">Caturo maggā phalānikho cattāri; ()</gatha>
    <hangnum nr="55"/>
    <gatha type="1"> Cattāro, riyavaṃsā</gatha>
    <gatha type="2">Yoniparicchedakāni catuñāṇāni,</gatha>
    <gatha type="3">Catuvesārajjāni</gatha>
    <gatha type="last">Padhāniyaṅgāni pañca parimāṇāni; ()</gatha>
    <hangnum nr="56"/>
    <gatha type="1"> Pañcaṅgiko’pi sammā</gatha>
    <gatha type="2">Samādhi pañcindriyāni pañcabalāni,</gatha>
    <gatha type="3">Nissāraṇīyadhātu</gatha>
    <gatha type="last">Pañcavimuttiparipācaniyā dhammā; ()</gatha>
    <hangnum nr="57"/>
    <gatha type="1"> Pañca vimuttāyatana-</gatha>
    <gatha type="2">Ñāṇāni chagāravā chabahulavihārā,</gatha>
    <gatha type="3">Chā’nussatiṭhānāni</gatha>
    <gatha type="last">Nissāraṇiyā chadhātu chalabhiññāyo; ()</gatha>
    <hangnum nr="58"/>
    <gatha type="1"> Chabbidha’nuttariyāni</gatha>
    <gatha type="2">Jabbidhanibbedhabhāgiyā saññāyo,</gatha>
    <gatha type="3">Chaasādhāraṇañānā-</gatha>
    <gatha type="last">Nya’riyadhanānya’parihāniyā dhammā; ()</gatha>
    <hangnum nr="59"/>
    <gatha type="1"> Sappurisāriyadhammā</gatha>
    <gatha type="2">Bojjhaṅgā satta sattasaññā satta,</gatha>
    <gatha type="3">Khīṇāsavabalakathanā</gatha>
    <gatha type="last">Sattavivadhā dakkhiṇarahānañca kathā; ()</gatha>
    <hangnum nr="60"/>
    <gatha type="1"> Aṭṭhannaṃ paññānaṃ</gatha>
    <gatha type="2">Paṭilābha nidānadesanā sammattā;</gatha>
    <gatha type="3">Lokasabhāva’ccagamā</gatha>
    <gatha type="last">Aṭṭha’kkhaṇadesanā ca aṭṭhavimokkhā; ()</gatha>
    <hangnum nr="61"/>
    <gatha type="1"> Vatthunyā’ramhāni</gatha>
    <gatha type="2">Mahāpurisatakkanā’bhibhāyatanutti,</gatha>
    <gatha type="3">Aṭṭhavidhā navu’pāyā</gatha>
    <gatha type="last">Manasikaraṇamūlakā padhānyaṅgāni; ()</gatha>
    <hangnum nr="62"/>
    <gatha type="1"> Nava sattāvāsakathā</gatha>
    <gatha type="2">Āghātapaṭivinayā ca nava nānattā,</gatha>
    <gatha type="3">Navā’nupubbavihārā</gatha>
    <gatha type="last">Navasaññā dasavidhā kusalakammapathā; ()</gatha>
    <hangnum nr="63"/>
    <gatha type="1"> Dasa kasiṇāyatanāni</gatha>
    <gatha type="2">Dasa sammattāni nāthakaraṇadhammā,</gatha>
    <gatha type="3">Balāni cā’riyavāsā</gatha>
    <gatha type="last">Mettāye’kādasānisaṃsā dhammā; ()</gatha>
    <hangnum nr="64"/>
    <gatha type="1"> Bārasadhammā cakkā-</gatha>
    <gatha type="2">Kārā terasadhutaṅgadhammā ce’pi,</gatha>
    <gatha type="3">Cuddasamattā buddhi</gatha>
    <gatha type="last">Pañcadasavimuttipācanīyā dhammā; ()</gatha>
    <hangnum nr="65"/>
    <gatha type="1"> Ānāpānassatiyo</gatha>
    <gatha type="2">Soḷasa soḷasavidhā’ parantapatīyā,</gatha>
    <gatha type="3">Aṭṭharasa buddhaguṇā</gatha>
    <gatha type="last">Ekūṇavīsati paccavekkhaṇabuddhi; ()</gatha>
    <hangnum nr="66"/>
    <gatha type="1"> Catucattāḷisavidhā</gatha>
    <gatha type="2">Paññāvatthū’dayabbayeñāṇāni,</gatha>
    <gatha type="3">Paññāsa kusaladhammā</gatha>
    <gatha type="last">Sattādhikasattatippabhāvatthūni; ()</gatha>
    <hangnum nr="67"/>
    <gatha type="1"> Catuvīsati koṭilakkha-</gatha>
    <gatha type="2">Ppamita samāpattiyañcaravajirañāṇaṃ,</gatha>
    <gatha type="3">Samantapaṭṭhānapacca-</gatha>
    <gatha type="last">Vekkhaṇañāṇāni desanāñāṇāti; ()</gatha>
    <hangnum nr="68"/>
    <gatha type="1"> Sattāna manattānaṃ</gatha>
    <gatha type="2">Vibhagañāṇānicā’sayānusayānaṃ,</gatha>
    <gatha type="3">Vuttavibhāgā santī</gatha>
    <gatha type="last">Guṇabhāgā bhagavato tato bhagavā so; ()</gatha>
    <hangnum nr="69"/>
    <gatha type="1"> Manussattabhāvādike aṭṭhadhamme</gatha>
    <gatha type="2">Samodhānayitvā’hisambodhiyā ye,</gatha>
    <gatha type="3">Samiddhā’dhikārehi sattuttamehi</gatha>
    <gatha type="last">Mahābodhisattehi sampādanīyā; ()</gatha>
    <hangnum nr="70"/>
    <gatha type="1"> Adhiṭṭhānadhammādayo pañcu’ḷāra-</gatha>
    <gatha type="2">Pariccāgadhammā catussaṅgahā ca,</gatha>
    <gatha type="3">Cariyattayaṃ pāramīdhammarāsi</gatha>
    <gatha type="last">Bhavattyā’bhisambodhisambhārabhūtā; ()</gatha>
    <hangnum nr="71"/>
    <gatha type="1"> Pabhutyā’bhinīhārato yāvabodhi</gatha>
    <gatha type="2">Asaṅkheyyakappāni cattāri’massa,</gatha>
    <gatha type="3">Salakkhāni te bodhisambhāradhammā</gatha>
    <gatha type="last">Bhavā vuddhipakkhe bhatā sambhatā’ti; ()</gatha>
    <hangnum nr="72"/>
    <gatha type="1"> Bhajīyanti yā puññavantehi loke</gatha>
    <gatha type="2">Payogaṃ samāgamma sampattiyo tā,</gatha>
    <gatha type="3">Bhagānāma vaṭṭabbivaṭṭānugā’ti</gatha>
    <gatha type="last">Pavuccanti tesaṃ ubhinnaṃ bhagānaṃ; ()</gatha>
    <hangnum nr="73"/>
    <gatha type="1"> Pure bodhito bodhisatto samāno</gatha>
    <gatha type="2">Bhusaṃ bodhisambhāradhamme vinanto,</gatha>
    <gatha type="3">Patiṭṭhāsi yasmiṃ bhage te vanīti</gatha>
    <gatha type="last">Manussesu devesu ukkaṃsabhute; ()</gatha>
    <hangnum nr="74"/>
    <gatha type="1"> Tathā’naññasāmaññasāhiññajhāna-</gatha>
    <gatha type="2">Ssamāpattibhedaggamaggapphalādī,</gatha>
    <gatha type="3">Bhage bodhimūle vivaṭṭānuge’pi</gatha>
    <gatha type="last">Sayaṃ buddhabhuto samāno vanī’ti; ()</gatha>
    <hangnum nr="75"/>
    <gatha type="1"> Catubbisa ye koṭilakkhappamāṇa-</gatha>
    <gatha type="2">Samāpattibhāgā kamahābhāgadheyyo,</gatha>
    <gatha type="3">Paresaṃ nahitāya?Ttano diṭṭhadhamma-</gatha>
    <gatha type="last">Sukhatthāya te niccakappaṃ vanīti; ()</gatha>
    <hangnum nr="76"/>
    <gatha type="1"> Abhiññeyyadhammesu ye bhāvitabba-</gatha>
    <gatha type="2">Pahātabbabhāgā pariññeyyabhāgā,</gatha>
    <gatha type="3">Siyuṃ sacchikātabbabhāgā vanī’ti</gatha>
    <gatha type="last">Jino bhāvanāgocarāsevano te; ()</gatha>
    <hangnum nr="77"/>
    <gatha type="1"> Asādhāraṇe sesasādhāraṇa ye</gatha>
    <gatha type="2">Ime dhammabhāgā’dhisīlādibhedā,</gatha>
    <gatha type="3">Phalaṃ yāvatā bodhaneyyesu satthā</gatha>
    <gatha type="last">Vanī patthayī suppatiṭṭhānukhoti; ()</gatha>
    <hangnum nr="78"/>
    <gatha type="1"> Aveccappasantā imassa’tthi deva-</gatha>
    <gatha type="2">Manussā bahū bhattiyuttā tathāhi,</gatha>
    <gatha type="3">Asādhāraṇā’nopamānattañāṇa-</gatha>
    <gatha type="last">Ppabhāvādito sabbasattuttamo so; ()</gatha>
    <hangnum nr="79"/>
    <gatha type="1"> Anatthāpahārādipubbaṅgamāya</gatha>
    <gatha type="2">Hitatthā’bhinipphādane tapparāya,</gatha>
    <gatha type="3">Payogābhisampattiyā bodhaneyya-</gatha>
    <gatha type="last">Pajāyo’pakārāvahāyā’mitāya; ()</gatha>
    <hangnum nr="80"/>
    <gatha type="1"> Viyāmappabhā ketumālākulāya</gatha>
    <gatha type="2">Bhusaṃ lakkhaṇā’sityanubyañjanehi,</gatha>
    <gatha type="3">Vicittāya rūpindirāmandirāya</gatha>
    <gatha type="last">Samiddhattabhāvā’bhisampattiyāpi; ()</gatha>
    <hangnum nr="81"/>
    <gatha type="1"> Yathābhuccasīlādidhammubbhavena</gatha>
    <gatha type="2">Uḷārena lokattayabyāpināpi,</gatha>
    <gatha type="3">Samannāgatattā kavisuddhena kitti-</gatha>
    <gatha type="last">Ssarīrena khīrodadhīpaṇḍarena; ()</gatha>
    <hangnum nr="82"/>
    <gatha type="1"> Ṭhitattā visiṭṭhāsu ukkaṃsakoṭiṃ</gatha>
    <gatha type="2">Paviṭṭhāsu santuṭṭhitā’ppicchatāsu,</gatha>
    <gatha type="3">Catunnaṃ visārajjadhammāna maddhā</gatha>
    <gatha type="last">Dasannaṃ balānañca sabbhāvatopi; ()</gatha>
    <hangnum nr="83"/>
    <gatha type="1"> Samantāpasādāvahattā’pirūpa-</gatha>
    <gatha type="2">Ppamāṇadike jīvaloke surānaṃ,</gatha>
    <gatha type="3">Narāna’ñjalīvandanāmānapūjā-</gatha>
    <gatha type="last">Vidhānārahattāpi sambhattiṭhānaṃ; ()</gatha>
    <hangnum nr="84"/>
    <gatha type="1"> Aveccappasādenu’petā’nusiṭṭhi-</gatha>
    <gatha type="2">Paṭiggāhakā yejanā kenacāpi,</gatha>
    <gatha type="3">Manussena devena vā brahmunā vā</gatha>
    <gatha type="last">Asaṃhāriyā bhatti tesaṃ kadāci; ()</gatha>
    <hangnum nr="85"/>
    <gatha type="1"> Pariccajja te sāvakā jivitampi</gatha>
    <gatha type="2">Jinaṃ dhammapūjāya pūjenti daḷhaṃ;</gatha>
    <gatha type="3">Tathāhi’ssa paññattasikkhāpadāni</gatha>
    <gatha type="last">Navītikkamante samuddo’va velaṃ; ()</gatha>
    <hangnum nr="86"/>
    <gatha type="1"> Pavuccanti bhāgāti dhammassabhāva-</gatha>
    <gatha type="2">Vibhāgā hi te khandhadhātvādinā’pi,</gatha>
    <gatha type="3">Atītādirūpādibhedehi tepi</gatha>
    <gatha type="last">Anekappabhedā vibhattā bhavantī; ()</gatha>
    <hangnum nr="87"/>
    <gatha type="1"> Papañcattayaṃ sabbasaṃyojanāni</gatha>
    <gatha type="2">Jino ganthayogā’savo’gho’padhīca,</gatha>
    <gatha type="3">Samucchijja maggena nibbānadhātvā-</gatha>
    <gatha type="last">Mataṃ so pibanto vamī te ca bhāge; ()</gatha>
    <hangnum nr="88"/>
    <gatha type="1"> Chacakkhādivatthuni jā’rammaṇāni</gatha>
    <gatha type="2">Chacittāni chabbedanā phassachakkaṃ,</gatha>
    <gatha type="3">Chasaññā chataṇhā chasañcetanā cha-</gatha>
    <gatha type="last">Bbitakke vicāre cha bhāge vamīti; ()</gatha>
    <hangnum nr="89"/>
    <gatha type="1"> Yamā’nanda cattañca vantaṃ vimuttaṃ</gatha>
    <gatha type="2">Pahīṇaṃ vinissaṭṭha maṅgīrasassa,</gatha>
    <gatha type="3">Na taṃ jātu paccessatītyā’bha satthā</gatha>
    <gatha type="last">Yathāvuttabhāge vamītvevameva; ()</gatha>
    <hangnum nr="90"/>
    <gatha type="1"> Jino kaṇhasukkeca vajjānavajje</gatha>
    <gatha type="2">Nihīnappaṇite adhamme ca dhamme,</gatha>
    <gatha type="3">Asādhāraṇena’ ggamaggā’nanena</gatha>
    <gatha type="last">Apaccāgamaṃ pāpayī uggirīti; ()</gatha>
    <hangnum nr="91"/>
    <gatha type="1"> Paresañca saṃsāranirākaramhā</gatha>
    <gatha type="2">Samullumpanatthāya kullūpamaṃ so,</gatha>
    <gatha type="3">Yathājjhāsayaṃ desayitvāna dhammaṃ</gatha>
    <gatha type="last">Pamāpesi tehā’pi bhāge’ti sabbe; ()</gatha>
    <hangnum nr="92"/>
    <gatha type="1"> Pure pūrayaṃ pāramīdhammajātaṃ</gatha>
    <gatha type="2">Mahābodhisatto samāno bhagābyaṃ,</gatha>
    <gatha type="3">Siriṃ issarattaṃ yasohatthasāraṃ</gatha>
    <gatha type="last">Vamī chaḍḍhanīyaṃ yathākheḷapiṇḍaṃ; ()</gatha>
    <hangnum nr="93"/>
    <gatha type="1"> Tathāhi’ssa laddhaṃ pure somanassa-</gatha>
    <gatha type="2">Vhayo temiyo’yogharo hatthipālo,</gatha>
    <gatha type="3">Kumārosamāno’bhinikkhamma gehā</gatha>
    <gatha type="last">Siriṃ devarajjassiriṃ uggiri so, ()</gatha>
    <hangnum nr="94"/>
    <gatha type="1"> Anekāsu jātīsu sampannabhogo</gatha>
    <gatha type="2">Bhāge laddhabhoge’vamevu’ggiritvā,</gatha>
    <gatha type="3">Sakaṃ hatthagaṃ pacchime attabhāve</gatha>
    <gatha type="last">Anomassiriṃ cakkavattissirimpi; ()</gatha>
    <hangnum nr="95"/>
    <gatha type="1"> Catuddīpikaṃ devarajjā’dhipacca-</gatha>
    <gatha type="2">Samānādhipaccaṃ yathābhucca muccaṃ,</gatha>
    <gatha type="3">Yasañcā’pi tatnissayaṃ pañcakāme</gatha>
    <gatha type="last">Alaggo tiṇaggāya’pā maññamāno; ()</gatha>
    <hangnum nr="96"/>
    <gatha type="1"> Pahāyā’ bhigantvābhisambodhirajje</gatha>
    <gatha type="2">Patiṭṭhāya saddhammarājā babhuva,</gatha>
    <gatha type="3">Asāre tusāre’va saṃsārasāre</gatha>
    <gatha type="last">Suvuttappakāre bhage so vamīti; ()</gatha>
    <hangnum nr="97"/>
    <gatha type="1"> Pavattanti nakkhattarūpehi bhehi</gatha>
    <gatha type="2">Samaṃ cakkavāḷāvakāsesu yātā,</gatha>
    <gatha type="3">Tikuṭaddi kuṭaddi canda’kka neru-</gatha>
    <gatha type="last">Vimānādisobhā bhagā nāma honti; ()</gatha>
    <hangnum nr="98"/>
    <gatha type="1"> Jino tassamaṅgī janokāsaloke</gatha>
    <gatha type="2">Have chandarāgappahāṇena yena,</gatha>
    <gatha type="3">Mahābodhimaṇḍe nisinnosamāno</gatha>
    <gatha type="last">Vibhūtāvibhūte bhāge te vamīti; ()</gatha>
    <hangnum nr="99"/>
    <gatha type="1"> Sobhāgavā’ti bhatavā’ti bhagevanī’ti</gatha>
    <gatha type="2">Bhāgevanī’ti abhipatthayi bhattavā’ti,</gatha>
    <gatha type="3">Bhāgevamī’ti tibhavesu bhagevamī’ti</gatha>
    <gatha type="last">Anvatthato hi bhagavā bhagavā samañño; ()</gatha>
    <hangnum nr="100"/>
    <gatha type="1"> Icceva’massa arahādiguṇappabandha-</gatha>
    <gatha type="2">Pubbācalu’bbhavayasovisarosadhīso,</gatha>
    <gatha type="3">Pajjañca sajjanamanokumudāni’ve’daṃ</gatha>
    <gatha type="last">Cittāni bodhayati kiṃ purisādhamānaṃ; ()</gatha>
    <paragraph>Itimedhānandābhidhānena yatinā viracite sakalakavijana hadayānanda dānanidāne jinavaṃsadīpe santikenidāne bhagavā’tināmapaññattiyā abhidheyaparidīpo chabbīsatimo saggo.</paragraph>
    <hangnum nr="1"/>
    <gatha type="1"> Ettha’ttahisampattiparahitapaṭipattito</gatha>
    <gatha type="last">Nissīmāpi dvidhā buddhaguṇā saṅgahitā kathaṃ; ()</gatha>
    <hangnum nr="2"/>
    <gatha type="1"> Tāsva’ttahitasampattisaddhammacakkavattino;</gatha>
    <gatha type="last">Pahāṇasampadāñāṇasampadābhedato dvidhā; ()</gatha>
    <hangnum nr="3"/>
    <gatha type="1"> Rūpakāyā’nubhāvāsuṃ tatthe’va’ntogadhā dvidhā,</gatha>
    <gatha type="last">Paratthapaṭipattī’pi payogāsayabhedato; ()</gatha>
    <hangnum nr="4"/>
    <gatha type="1"> Payogo lābhasakkārasilokanirapekkhino,</gatha>
    <gatha type="last">Dukkhū’pasamaṇatthāya nīyyāniko’padesanā; ()</gatha>
    <hangnum nr="5"/>
    <gatha type="1"> Āsayo devadattādipaccāmittajanesupi,</gatha>
    <gatha type="last">Hitajjhāsayatā niccaṃ mettākantāya bhattuno; ()</gatha>
    <hangnum nr="6"/>
    <gatha type="1"> Indriyā’paripakkānaṃbodhaneyyāna manvahaṃ,</gatha>
    <gatha type="last">Paññindriyādisampākasamayā’vagamādito; ()</gatha>
    <hangnum nr="7"/>
    <gatha type="1"> Deyyadhammapaṭiggāhappabhutīhā’ nukampiya,</gatha>
    <gatha type="last">Parahitapaṭipatyā’si paresaṃ hitasādhanaṃ; ()</gatha>
    <hangnum nr="8"/>
    <gatha type="1"> Tesaṃ guṇaviseyānaṃ vibhāvanavasenapi,</gatha>
    <gatha type="last">Pāḷiyaṃ arahantyādipadānaṃ gahaṇaṃ kathaṃ; ()</gatha>
    <hangnum nr="9"/>
    <gatha type="1"> Tatthā’rahanti iminā padena paridīpitā,</gatha>
    <gatha type="last">Pahāṇasampadānāma attano hitasampadā, ()</gatha>
    <hangnum nr="10"/>
    <gatha type="1"> Padehi sammāsambuddho lokavidūti attano,</gatha>
    <gatha type="last">Ñāṇasampattisaṅkhātā nahitasampatti dīpitā; ()</gatha>
    <hangnum nr="11"/>
    <gatha type="1"> Vijjācaraṇasampanno’ti’minā dassitā’ttano,</gatha>
    <gatha type="last">Vijjācaraṇapbhuti sabbā’pi hitasampadā; ()</gatha>
    <hangnum nr="12"/>
    <gatha type="1"> Sugato’ti’minā vuttā paṭṭhāyapaṇidhānato,</gatha>
    <gatha type="last">Attanohitasampatti paratthapaṭipattica; ()</gatha>
    <hangnum nr="13"/>
    <gatha type="1"> Satthā devamanussānaṃ purisadammasārathī,</gatha>
    <gatha type="last">Paratthapaṭipatye’va padañcayehi dīpitā; ()</gatha>
    <hangnum nr="14"/>
    <gatha type="1"> Padañcayena buddhoti bhagavāti vibhāvitā,</gatha>
    <gatha type="last">Yāva’ttahitasampatti parahitapaṭipatti ca; ()</gatha>
    <hangnum nr="15"/>
    <gatha type="1"> Tidhā buddhaguṇā hetuphakhalasatto’pakārato,</gatha>
    <gatha type="last">Saṃkhittā arahaṃ sammāsambuddho’ti padehica; ()</gatha>
    <hangnum nr="16"/>
    <gatha type="1"> Vijjācaraṇasampanno lokavidū’ti’mehi ca,</gatha>
    <gatha type="last">Catūhi phakhalasampattisaṅkhātā kittitā guṇā; ()</gatha>
    <hangnum nr="17"/>
    <gatha type="1"> Purisadammasārathi satthā dvīhipadehi tu,</gatha>
    <gatha type="last">Sattopakārasampattivasena gaditā guṇā; ()</gatha>
    <hangnum nr="18"/>
    <gatha type="1"> Phalasamapattisattopakārasamapattibhedato,</gatha>
    <gatha type="last">Ubho buddhaguṇā buddho’ti’minā paridīpitā; ()</gatha>
    <hangnum nr="19"/>
    <gatha type="1"> Sugato bhagavā dvīhi padehā’diccabandhuno,</gatha>
    <gatha type="last">Vibhāvitā hetu phalasatto’pakārasampadā; ()</gatha>
    <hangnum nr="20"/>
    <gatha type="1"> Thīrasārataro’dāruttuṅga sagguṇamerunā,</gatha>
    <gatha type="last">Girirājā’pi nīcattaṃ jagāma jinarājino; ()</gatha>
    <hangnum nr="21"/>
    <gatha type="1"> Tassā’nupubbagambhīrasampuṇṇaguṇasāgare,</gatha>
    <gatha type="last">Sāgaro’yaṃ paricchinno bindumattaṃ’va khāyati; ()</gatha>
    <hangnum nr="22"/>
    <gatha type="1"> Thāvarā’calapatthiṇṇapatiṭṭhāguṇabhumiyā,</gatha>
    <gatha type="last">Nopeti paṃsupathavī kalabhāgampi satthuno; ()</gatha>
    <hangnum nr="23"/>
    <gatha type="1"> Cakkavāḷasahassāni sambādhikaḷitāni’va,</gatha>
    <gatha type="last">Guṇalesānubhāvena dissanteravibandhuno; ()</gatha>
    <hangnum nr="24"/>
    <gatha type="1"> Anantāpariyantena guṇākāyena satthuno,</gatha>
    <gatha type="2">Ākāso’mananto’pi antabhuto’va gamyate; ()</gatha>
    <gatha type="3">Evaṃ buddhaguṇānantāpariyantā acintiyā,</gatha>
    <gatha type="last">Avāciyā’nopameyyā ahoacchariyabbhutā; ()</gatha>
    <paragraph>Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāte navannamarahādiguṇānaṃ saṅkhepanayaparidīpo</paragraph>
    <centered>Sattavīsatimosaggo.</centered>
    <hangnum nr="1"/>
    <gatha type="1"> Dhutanijjharacāmarānilena</gatha>
    <gatha type="2">Sisire kūṭabhujehi gijjhakūṭe,</gatha>
    <gatha type="3">Haribhudharahāridehadhāri</gatha>
    <gatha type="last">Viharanto karuṇākaro kadāci; ()</gatha>
    <hangnum nr="2"/>
    <gatha type="1"> Vasamāna masesabhikkhusaṅghaṃ</gatha>
    <gatha type="2">Iha rājaggahanāmarājadhānyā,</gatha>
    <gatha type="3">Varamaṇḍalamāla mānayassu</gatha>
    <gatha type="last">Munirānandayanindamiccavoca; ()</gatha>
    <hangnum nr="3"/>
    <gatha type="1"> Yati sampati sannipātayitvā</gatha>
    <gatha type="2">Yatisaṅghaṃ yatirājamabruvī so,</gatha>
    <gatha type="3">Rucirañjalipūjitaṅghikañjo</gatha>
    <gatha type="last">Samayaṃ maññatha yassadāni bhante; ()</gatha>
    <hangnum nr="4"/>
    <gatha type="1"> Atha kho sugato tato’higantvā</gatha>
    <gatha type="2">Navasañjhāghanaraṃsivippakiṇṇo,</gatha>
    <gatha type="3">Varamaṇḍalamāḷa motarittha</gatha>
    <gatha type="last">Ravi mandāramivodayā’calamhā; ()</gatha>
    <hangnum nr="5"/>
    <gatha type="1"> Tahi māsanamatthake nisinno</gatha>
    <gatha type="2">Migarājāriva kañcanācalagge,</gatha>
    <gatha type="3">Parisāsu visārado abhāsi</gatha>
    <gatha type="last">Munirājā’parihāniyeca dhamme; ()</gatha>
    <hangnum nr="6"/>
    <gatha type="1"> Abhinkhamiya’mbalaṭṭhikāyaṃ</gatha>
    <gatha type="2">Viharanto bhagavā tato puramhā,</gatha>
    <gatha type="3">Navapallavamaṇḍitambasākhī</gatha>
    <gatha type="last">Riva’nubyañjanacārurūpakāso; ()</gatha>
    <hangnum nr="7"/>
    <gatha type="1"> Itisīlapabhāvito samādhi</gatha>
    <gatha type="2">Saphalo cittapabhāvitā ca paññā,</gatha>
    <gatha type="3">Saphalā’ti pavattadhammacakko</gatha>
    <gatha type="last">Atha nālandamupāgamī sasaṅgho; ()</gatha>
    <hangnum nr="8"/>
    <gatha type="1"> Tahi mambavane yathābhirantaṃ</gatha>
    <gatha type="2">Viharantaṃ tamupecca theranāgo,</gatha>
    <gatha type="3">Makahītañjalimañjarika sirena</gatha>
    <gatha type="last">Caraṇacanda mavandi sāriputto; ()</gatha>
    <hangnum nr="9"/>
    <gatha type="1"> Sunisajja asajjamānañāṇaṃ</gatha>
    <gatha type="2">Bhagavantaṃ pacuraṃ abhitthavanto,</gatha>
    <gatha type="3">Nadi sihanibho abhītavācaṃ</gatha>
    <gatha type="last">Bhagavā ca’bbhanumodi bhāsitaṃ taṃ; ()</gatha>
    <hangnum nr="10"/>
    <gatha type="1"> Kathayaṃ adhisīlacattapaññā-</gatha>
    <gatha type="2">Paṭisaññuttakathaṃ tahiṃ vasitvā,</gatha>
    <gatha type="3">Yatisaṅghapurakkhato tato so</gatha>
    <gatha type="last">Agamā pāṭaligāmamuggadhīmā; ()</gatha>
    <hangnum nr="11"/>
    <gatha type="1"> Muni pāṭaligāmupāsakānaṃ</gatha>
    <gatha type="2">Anukampāya sumāpite nivāse,</gatha>
    <gatha type="3">Nivasaṃ savaṇañjalīhi peyyaṃ</gatha>
    <gatha type="last">Vadhuraṃ dhammasudhārasaṃ adāsi; ()</gatha>
    <hangnum nr="12"/>
    <gatha type="1"> Acirāpagatesu’pāsakesu</gatha>
    <gatha type="2">Bhagavā pāṭaligāmikesu tesu,</gatha>
    <gatha type="3">Janasuññaniketanaṃ anañño</gatha>
    <gatha type="last">Pavisitvāna akāsi sīhaseyyaṃ; ()</gatha>
    <hangnum nr="13"/>
    <gatha type="1"> Magadhādhipatissa bhupatissa</gatha>
    <gatha type="2">Nagaraṃ tatra sunidhavassakārā,</gatha>
    <gatha type="3">Sacivā tidasehi mantayitvā</gatha>
    <gatha type="last">Viya tasmiṃsamaye sumāpayanti; ()</gatha>
    <hangnum nr="14"/>
    <gatha type="1"> Abhipassiya dibbacakkhunā taṃ</gatha>
    <gatha type="2">Bhagavā’nanda mavoca hessate’daṃ,</gatha>
    <gatha type="3">Ariyā’yatanaṃ vaṇippatho’ti</gatha>
    <gatha type="last">Nagaraṃ pāṭaliputtanāma maggaṃ; ()</gatha>
    <hangnum nr="15"/>
    <gatha type="1"> Mithubhedavasena aggitovā</gatha>
    <gatha type="2">Dakato pāṭaliputtasaññino kho,</gatha>
    <gatha type="3">Nagarassa kadāci antarāyā</gatha>
    <gatha type="last">Muni vedehamuniṃ tayo’tya’voca; ()</gatha>
    <hangnum nr="16"/>
    <gatha type="1"> Tadahe’vupasaṅkamiṃsu yena</gatha>
    <gatha type="2">Bhagavā tena sunīdhavassakārā,</gatha>
    <gatha type="3">Jinapādakirīṭaphuṭṭhasīsā</gatha>
    <gatha type="last">Abhisitte’va khaṇaṃ lasiṃsu’ ho te; ()</gatha>
    <hangnum nr="17"/>
    <gatha type="1"> Thirasāraguṇena dhammarañño</gatha>
    <gatha type="2">Dhanudaṇḍeva ṭhitā nataṅakgayaṭṭhi,</gatha>
    <gatha type="3">Tadubho savivā nimantayiṃsu</gatha>
    <gatha type="last">Sugataṃ ajjatanāya bhojanena; ()</gatha>
    <hangnum nr="18"/>
    <gatha type="1"> Adhivāsana massa te vidatvā</gatha>
    <gatha type="2">Paṭiyattehi paṇītabhojanehi,</gatha>
    <gatha type="3">Bhagavanta matappayuṃ sasaṅgaṃ</gatha>
    <gatha type="last">Kamalāvāsanivāsagaṃ sahatthā; ()</gatha>
    <hangnum nr="19"/>
    <gatha type="1"> Bhagavā’tha sunīdhavassakāre</gatha>
    <gatha type="2">Paribhutto apanītapattapāṇī,</gatha>
    <gatha type="3">Anumodi nipīya dhammapānaṃ</gatha>
    <gatha type="last">Pacuraṃ pītiphuṭantarā’bhavuṃ te; ()</gatha>
    <hangnum nr="20"/>
    <gatha type="1"> Anuyantajanehi dhammarañño</gatha>
    <gatha type="2">Vajato bhikkhupūrakkhatassa tamhā,</gatha>
    <gatha type="3">Puthuloratalena yaṃ visālaṃ</gatha>
    <gatha type="last">Nagaradvāra manantaribabhuva; ()</gatha>
    <hangnum nr="21"/>
    <gatha type="1"> Iti gotamabuddhapādaphuṭṭhaṃ</gatha>
    <gatha type="2">Tadidaṃ dvāra mahosī gotamākhyaṃ,</gatha>
    <gatha type="3">Tahi motari yattha kākakapeyyā</gatha>
    <gatha type="last">Muni gaṅgākhyasavanti tuṅgavīci; ()</gatha>
    <hangnum nr="22"/>
    <gatha type="1"> Bahaḷā’nilabhaṅgavīcimālā-</gatha>
    <gatha type="2">Lulitāyā’ti gabhīraninnagāya,</gatha>
    <gatha type="3">Ya manaṅgapabhaṅguro tarittha</gatha>
    <gatha type="last">Tayidaṃ gotamatitthanāma māsi; ()</gatha>
    <hangnum nr="23"/>
    <gatha type="1"> Sugato paratīrago’ghatiṇṇo</gatha>
    <gatha type="2">Janataṃ passiya sāvakehi saddhiṃ,</gatha>
    <gatha type="3">Taraṇattha mulumpakullanāvā</gatha>
    <gatha type="last">Pariyesanta mudānagātha māha; ()</gatha>
    <hangnum nr="24"/>
    <gatha type="1"> Narasārathi yena bhumikantā-</gatha>
    <gatha type="2">Makuṭākārakuṭīhi nāvakāso,</gatha>
    <gatha type="3">Upasaṅkami tena koṭigāmo</gatha>
    <gatha type="last">Uditambhoru hu’pāhanappitaṅghī; ()</gatha>
    <hangnum nr="25"/>
    <gatha type="1"> Ahamasmi pabuddhasaccadhammo</gatha>
    <gatha type="2">Punaruppatti nacatthi me’ti vatvā;</gatha>
    <gatha type="3">Tahi movadi vāsago tisikkhā-</gatha>
    <gatha type="last">Paṭisaṃyuttakathāya bhikkhusaṅghaṃ; ()</gatha>
    <hangnum nr="26"/>
    <gatha type="1"> Muni nātikanāmagāmayāto</gatha>
    <gatha type="2">Kathitānandayatindapuṭṭhapañho,</gatha>
    <gatha type="3">Paridīpayi dhammadappaṇākhyaṃ</gatha>
    <gatha type="last">Pariyāyaṃ gatipaccavekkhaṇāya; ()</gatha>
    <hangnum nr="27"/>
    <gatha type="1"> Arahādiguṇakaroka mahesi</gatha>
    <gatha type="2">Viharaṃ tatrapi giñjakānivāse,</gatha>
    <gatha type="3">Piṭakattayasaṅgahaṃ vasinaṃ</gatha>
    <gatha type="last">Adhisīlādikathaṃ kathesi bhīyyo; ()</gatha>
    <hangnum nr="28"/>
    <gatha type="1"> Sugato pagato sabhikkhusaṅgho</gatha>
    <gatha type="2">Atha vesālipuriṃ purīnamaggaṃ,</gatha>
    <gatha type="3">Tahi mambavane vasaṃ vasinaṃ</gatha>
    <gatha type="last">Satipaññāparamaṃ abhāsi dhammaṃ; ()</gatha>
    <hangnum nr="29"/>
    <gatha type="1"> Jinagandhagajo mama’mbapāli-</gatha>
    <gatha type="2">Gaṇikā ambavane’ni’dāni sutvā,</gatha>
    <gatha type="3">Abhiruyha payāsi bhaddayānaṃ</gatha>
    <gatha type="last">Kucabhārātisamiddhabhattibhārā; ()</gatha>
    <hangnum nr="30"/>
    <gatha type="1"> Gaṇikā’tha katañjalinisinnā</gatha>
    <gatha type="2">Ghanapīnatthanabhārarumbhīteva,</gatha>
    <gatha type="3">Karavikavirāvamañjughoso</gatha>
    <gatha type="last">Madhuraṃ dhamma mabhāsi tāya satthā; ()</gatha>
    <hangnum nr="31"/>
    <gatha type="1"> Katabhattanimantanā pasādaṃ</gatha>
    <gatha type="2">Rasanādāmasarehi vāharanti,</gatha>
    <gatha type="3">Pavidhāya padakkhiṇaṃ munindaṃ</gatha>
    <gatha type="last">Agamā haṃsavadhuva mandiraṃ sā; ()</gatha>
    <hangnum nr="32"/>
    <gatha type="1"> Ahatāhatanīlapītaratta-</gatha>
    <gatha type="2">Sitamañjiṭṭhavirāgasāṭakehi,</gatha>
    <gatha type="3">Sunivatthasupārutā’bhirūḷhā</gatha>
    <gatha type="last">Suraputtāriva bhaddabhaddayānaṃ; ()</gatha>
    <hangnum nr="33"/>
    <gatha type="1"> Atha licchavirājarājaputtā</gatha>
    <gatha type="2">Upasaṅkamma paṇamma dhammarañño,</gatha>
    <gatha type="3">Nakharaṃsipabandhasindhutīre</gatha>
    <gatha type="last">Samayuṃ maggaparissamaṃ nisinnā; ()</gatha>
    <hangnum nr="34"/>
    <gatha type="1"> Vilasiṃsu kiriṭabhiṅgamālā-</gatha>
    <gatha type="2">Viraḷā licchavikañjakosarāsi,</gatha>
    <gatha type="3">Ravibandhavadhammabhākarena</gatha>
    <gatha type="last">Phuṭitā’dhaṭṭhitasilagandhasāli; ()</gatha>
    <hangnum nr="35"/>
    <gatha type="1"> Saphalīkatadullabhantabhāvā</gatha>
    <gatha type="2">Viphalībhutanimantānā janā te,</gatha>
    <gatha type="3">Virajaṅghirajopisaṅgamoḷī</gatha>
    <gatha type="last">Pura mārūḷharathā tato payāsuṃ; ()</gatha>
    <hangnum nr="36"/>
    <gatha type="1"> Janalocanatoraṇākarāḷaṃ</gatha>
    <gatha type="2">Avatiṇṇo vimalañjasaṃ sasaṅgho,</gatha>
    <gatha type="3">Gaṇikāya gharaṃ mahesi pāto</gatha>
    <gatha type="last">Caraṇakkantathalambujo jagāma; ()</gatha>
    <hangnum nr="37"/>
    <gatha type="1"> Katabhojanasaṅgabhāvasāne</gatha>
    <gatha type="2">Gaṇikā pañjalikā nisajja dhammaṃ,</gatha>
    <gatha type="3">Sunisamma sasāvakassa’dāsi</gatha>
    <gatha type="last">Sugatassa’mbavanaṃ samiddhasaddhā; ()</gatha>
    <hangnum nr="38"/>
    <gatha type="1"> Muni rambavanaṃ paṭiggahetvā</gatha>
    <gatha type="2">Viharitvātahimeta deva dhammaṃ,</gatha>
    <gatha type="3">Kathayaṃ adhisīlacittapaññā-</gatha>
    <gatha type="last">Paramaṃ beḷuvagāmakaṃ jagāma; ()</gatha>
    <hangnum nr="39"/>
    <gatha type="1"> Ahamettha vasāmi bhikkhave’ko</gatha>
    <gatha type="2">Samaṇhe’ttasahāyakehi tumhe,</gatha>
    <gatha type="3">Upagacchatha vassa massamesu</gatha>
    <gatha type="last">Muni vesālisamanatatotya’bhāsi; ()</gatha>
    <hangnum nr="40"/>
    <gatha type="1"> Jitamārabalasasa beḷuvasmiṃ</gatha>
    <gatha type="2">Atha vassupagatassa ghorarogo,</gatha>
    <gatha type="3">Udapādi ca māraṇantikā’suṃ</gatha>
    <gatha type="last">Kaṭukā kāyikavedanā’tibāḷhā; ()</gatha>
    <hangnum nr="41"/>
    <gatha type="1"> Adhivāsanakhantipārago so</gatha>
    <gatha type="2">Sukhadukkhesu tulāsamo tadāni,</gatha>
    <gatha type="3">Bhagavā avihaññamānarūpo</gatha>
    <gatha type="last">Adhivāsesi sato ca sampajāno; ()</gatha>
    <hangnum nr="42"/>
    <gatha type="1"> Anapekkhiya tāva bhikkhusaṅghaṃ</gatha>
    <gatha type="2">Idhu’paṭṭhākanivedanaṃ akatvā,</gatha>
    <gatha type="3">Analanti mamā’nupādisesa-</gatha>
    <gatha type="last">Parinibbānapadaṃ sace labheyyaṃ; ()</gatha>
    <hangnum nr="43"/>
    <gatha type="1"> Vīriyena paṭippaṇāmayitvā</gatha>
    <gatha type="2">Balavā’bādha malabbhayāpanīyaṃ,</gatha>
    <gatha type="3">Paṭisaṅkharaṇārahaṃ visesaṃ</gatha>
    <gatha type="last">Samadhiṭṭhāya sajīvitindriyassa; ()</gatha>
    <hangnum nr="44"/>
    <gatha type="1"> Bhagavā’tha samādhi mappayitvā</gatha>
    <gatha type="2">Paṭipassambhiya dukkhavedanaṃ so,</gatha>
    <gatha type="3">Pavihāsi mahāvipassanāya</gatha>
    <gatha type="last">Nahi vikkhamhita vedanā punāsuṃ; ()</gatha>
    <hangnum nr="45"/>
    <gatha type="1"> Ravibandhu vihārato’higantvā</gatha>
    <gatha type="2">Bahichāyāeraṇaṅgaṇappadese,</gatha>
    <gatha type="3">Sunisajji susajajitā sanamhi</gatha>
    <gatha type="last">Pariyuṭṭhāya lahuṃ gilānabhāvā; ()</gatha>
    <hangnum nr="46"/>
    <gatha type="1"> Jitajātijarārujo nisīdi</gatha>
    <gatha type="2">Yahimānandatapodhano’ pagamma,</gatha>
    <gatha type="3">Tahi mañjaliko mayā sudiṭṭhaṃ</gatha>
    <gatha type="last">Khamanīyaṃ tava sāta miccavoca; ()</gatha>
    <hangnum nr="47"/>
    <gatha type="1"> Tava bāḷhagilānatāya bhante</gatha>
    <gatha type="2">Mama patthaṅghano viya’ttabhāvo,</gatha>
    <gatha type="3">Sakalāpi disā’nupaṭṭhahanti</gatha>
    <gatha type="last">Napi dhammā paṭibhanti manti vatvā; ()</gatha>
    <hangnum nr="48"/>
    <gatha type="1"> Apicā’si mame’sa sāvakānaṃ</gatha>
    <gatha type="2">Hadayassā’salavo nakiñcivatvā,</gatha>
    <gatha type="3">Bhagavā napanā’nupādisesa-</gatha>
    <gatha type="last">Parinibbāna padaṃ bhaje’ti bhante; ()</gatha>
    <hangnum nr="49"/>
    <gatha type="1"> Yamanantarabāhiraṃ karitvā</gatha>
    <gatha type="2">Nanu cā’nandapakāsito hi dhammo,</gatha>
    <gatha type="3">Gurumuṭṭhi tathāgatesu natthi</gatha>
    <gatha type="last">Vada kiṃ patthayate mame’sa saṅgho; ()</gatha>
    <hangnum nr="50"/>
    <gatha type="1"> Adhunā’ha masīti vassikosmi</gatha>
    <gatha type="2">Parijiṇṇosmi tathāgatassa kāyo,</gatha>
    <gatha type="3">Sakaṭaṃviya jajjaraṃ jarāya</gatha>
    <gatha type="last">Bhiduro vattati vekhamissakena; ()</gatha>
    <hangnum nr="51"/>
    <gatha type="1"> Sanimittakavedanānirodhā</gatha>
    <gatha type="2">Upasampajja vimuttijaṃ samādhiṃ,</gatha>
    <gatha type="3">Vihareyya yadā tadāttabhāvo</gatha>
    <gatha type="last">Vayadhammopi atīvaphāsuhoti; ()</gatha>
    <hangnum nr="52"/>
    <gatha type="1"> Adhunāga miva’ttadhammadīpā</gatha>
    <gatha type="2">Bhavathā’naññaparāyaṇāttha tumhe,</gatha>
    <gatha type="3">Bhagavāvadi te’va sattamā’ti</gatha>
    <gatha type="last">Samaṇā bhāvitakāya cittapaññā; ()</gatha>
    <hangnum nr="53"/>
    <gatha type="1"> Punarāgami tattha vutthavasso</gatha>
    <gatha type="2">Bhagavā jetavanaṃ mahāvihāraṃ,</gatha>
    <gatha type="3">Upagamma tadāni dhammasenā-</gatha>
    <gatha type="last">Pati satthāra mavandi sāriputto; ()</gatha>
    <hangnum nr="54"/>
    <gatha type="1"> Vividhiddhivikubbaṇaṃ vidhāya</gatha>
    <gatha type="2">Yatināgo muninā katāvakāso,</gatha>
    <gatha type="3">Tava pacchimadassananti vatvā</gatha>
    <gatha type="last">Nivuto pañcasatehi satthukappo; ()</gatha>
    <hangnum nr="55"/>
    <gatha type="1"> Abhinamma padakkhiṇaṃ karitvā</gatha>
    <gatha type="2">Bhagavantaṃ samupecca mātugehaṃ,</gatha>
    <gatha type="3">Janito’varake nipajjaka mañce</gatha>
    <gatha type="last">Parinibbāyi tadā’si bhūmicālo; ()</gatha>
    <hangnum nr="56"/>
    <gatha type="1"> Atha kolitanāmatheranāgo</gatha>
    <gatha type="2">Parinibbāyi tathā katāvakāso,</gatha>
    <gatha type="3">Puna dhātusarīra mappayitvā</gatha>
    <gatha type="last">Munikārāpayi cetiyāni tesaṃ; ()</gatha>
    <hangnum nr="57"/>
    <gatha type="1"> Janalocanapīyamānarūpo</gatha>
    <gatha type="2">Muni vesālipuraṃ kamena patvā,</gatha>
    <gatha type="3">Sunivatthasupāruto kulesu</gatha>
    <gatha type="last">Cari piṇḍāya karī’va sericārī; ()</gatha>
    <hangnum nr="58"/>
    <gatha type="1"> Bhagavā paribhuttapātarāso</gatha>
    <gatha type="2">Bhavatā’nandadivāvihārakāmo,</gatha>
    <gatha type="3">Atha gaṇha nisīdananti vatvā</gatha>
    <gatha type="last">Gami cāpālasamaññacetiyaṃhi; ()</gatha>
    <hangnum nr="59"/>
    <gatha type="1"> Atha kho bhagavā nisidi yena</gatha>
    <gatha type="2">Tadupaṭṭhākavaro’pagamma tena,</gatha>
    <gatha type="3">Katapañjaliko nisidi vatvā</gatha>
    <gatha type="last">Ramaṇīyaṃti udenacetiyampi; ()</gatha>
    <hangnum nr="60"/>
    <gatha type="1"> Sugatassa panī’ddhipādadhammā</gatha>
    <gatha type="2">Caturo bhikkhu subhāvitā suciṇṇā,</gatha>
    <gatha type="3">Bahulīkaḷitā’ti cāha bhīyyo</gatha>
    <gatha type="last">Muni tiṭṭheyya sace khameyya kappaṃ; ()</gatha>
    <hangnum nr="61"/>
    <gatha type="1"> Karuṇāparibhāvitāsayena</gatha>
    <gatha type="2">Jitamārena tivāra mattamevaṃ,</gatha>
    <gatha type="3">Ujukaṃ muninā karīyamāne</gatha>
    <gatha type="last">Vipulobhāsanimittajappanamhi; ()</gatha>
    <hangnum nr="62"/>
    <gatha type="1"> Pariyuṭṭhitamānaso riva’ñño</gatha>
    <gatha type="2">Kharamārena pamuṭṭhamānaso so,</gatha>
    <gatha type="3">Na ca taṃ paṭivijjhi neva yāci</gatha>
    <gatha type="last">Bhagavā tiṭṭhatu yāvatā’yukappaṃ; ()</gatha>
    <hangnum nr="63"/>
    <gatha type="1"> Vaja kaṅkhasi yassadānikālaṃ</gatha>
    <gatha type="2">Pahitā’nandatapodhano’tivatvā,</gatha>
    <gatha type="3">Vasavattivasikato muhuttaṃ</gatha>
    <gatha type="last">Avidūramhi nisīdi rukkhamūle; ()</gatha>
    <hangnum nr="64"/>
    <gatha type="1"> Upagañchiya bodhaneyya bandhu</gatha>
    <gatha type="2">Bhagavā yena pamatta bandhu tena,</gatha>
    <gatha type="3">Bhujagoriva bhuttanaṅgalena</gatha>
    <gatha type="last">Abhimānena anonataṅgayaṭṭhi; ()</gatha>
    <hangnum nr="65"/>
    <gatha type="1"> Ajapālasamaññino kadāci</gatha>
    <gatha type="2">Uruvelāya vaṭaddumassa mūle,</gatha>
    <gatha type="3">Katakicca? Tayā katā paṭiññā</gatha>
    <gatha type="last">Likhitā vattati cittapotthake me; ()</gatha>
    <hangnum nr="66"/>
    <gatha type="1"> Samaṇā tava sāsanā’va tiṇṇā</gatha>
    <gatha type="2">Adhunā dhammadharā’nudhammacārī,</gatha>
    <gatha type="3">Paṭipattiratā bahussutā ca</gatha>
    <gatha type="last">Suviyattā suvisāradā vinītā; ()</gatha>
    <hangnum nr="67"/>
    <gatha type="1"> Paṭisiddhaparappavādivādā</gatha>
    <gatha type="2">Sahadhammena sapāṭihāriyaṃ te,</gatha>
    <gatha type="3">Kathayanti kathāpayanti dhammaṃ</gatha>
    <gatha type="last">Parinibbātu tato bhavantya voca, ()</gatha>
    <hangnum nr="68"/>
    <gatha type="1"> Pariniṭṭhitasabbabuddhakicco</gatha>
    <gatha type="2">Munirevaṃ samudirite tivāraṃ,</gatha>
    <gatha type="3">Analanti nirālayo bhavesu</gatha>
    <gatha type="last">Tadū’(pacchandasikaṃ) nisedhanāya; ()</gatha>
    <hangnum nr="69"/>
    <gatha type="1"> Appossukko samāno viharatu kalimā ho timāsaccayena</gatha>
    <gatha type="2">Saccālokappakāso durita tamahido pañcatāḷisavassaṃ;</gatha>
    <gatha type="3">Sammā khīṇassineho tibhuvanabhavane dhammarājappadīpo</gatha>
    <gatha type="last">Nibbāyissatya’bhāsi tadahani vijahañcā’yu saṅkhāravegaṃ ()</gatha>
    <hangnum nr="70"/>
    <gatha type="1"> Cāpāle cetiye’vaṃ vijahati satiyā sampajaññenavāyu-</gatha>
    <gatha type="2">Saṅkāre bhūmicālo bhavi paṭupaṭahārāva gambhiraghoso,</gatha>
    <gatha type="3">Gajchiṃsu vijjurājibhujasatapahaṭā sukkhajimūtabheri</gatha>
    <gatha type="last">Loko sokandhakāre paripati janito bhiṃsano lomahaṃso; ()</gatha>
    <paragraph>Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne bhagavato āyusaṅkhārossajjana pavatti paridīpo aṭṭhavīsatimo saggo.</paragraph>
    <hangnum nr="1"/>
    <gatha type="1"> Yenā’nando vasati bhagavā tena gantvā nisinno</gatha>
    <gatha type="2">Pādambhoje sumahiya suhebaddhamuddhāñjalihi,</gatha>
    <gatha type="3">Bhante sukkhāsati ca elitā hiṃsano lomahaṃso</gatha>
    <gatha type="last">Jāto kasmā vasumativadhū sampavedhītya’pucchi; ()</gatha>
    <hangnum nr="2"/>
    <gatha type="1"> Heṭṭhā’kāse balavapavane vāyamāne kadāci</gatha>
    <gatha type="2">Vātaṭṭhā yā salilapathavī taṭṭhitā paṃsubhumi,</gatha>
    <gatha type="3">Saṅkampante yatharivatari lola kallolamāli-</gatha>
    <gatha type="last">Majjhotiṇṇā pathavicalanaṭṭhāna mānanda ce’taṃ; ()</gatha>
    <hangnum nr="3"/>
    <gatha type="1"> Appekacce samaṇa samaṇabrāhmaṇā appamāṇā</gatha>
    <gatha type="2">Āposaññā sukhumapathavi bhāvitā santi yesaṃ,</gatha>
    <gatha type="3">Pattābhiññā paricitavasī te samāpattilābhī</gatha>
    <gatha type="last">Kampentīmaṃ tadapi bhavate bhūmicālassa ṭhānaṃ; ()</gatha>
    <hangnum nr="4"/>
    <gatha type="1"> Gabbhokkanto bhacati ca yadā sampajāno satova</gatha>
    <gatha type="2">Gabbhasmā nikkhamati carime attabhāve tadāpi,</gatha>
    <gatha type="3">Sambodhiṃ vā purisanisaho bujjhate kampate’yā</gatha>
    <gatha type="last">Ete dhammā samaṇa mahato bhumicālassa hetu; ()</gatha>
    <hangnum nr="5"/>
    <gatha type="1"> Buddho hutvā bhuvananayano dhammacakkaṃ pajānaṃ</gatha>
    <gatha type="2">Saṃvattetī vijahati yadā cā’yusaṅkhāravegaṃ,</gatha>
    <gatha type="3">Kampatye’sāpathavi phusate khandhanibbānadhātuṃ</gatha>
    <gatha type="last">Ānande’te mahatipathavikampanatthāya hetu; ()</gatha>
    <hangnum nr="6"/>
    <gatha type="1"> Tabyāsenabbigatahadayā’nandamānandatheraṃ</gatha>
    <gatha type="2">Assāsetvā uparupari so desanaṃ vaḍḍhayitvā,</gatha>
    <gatha type="3">Ānandā’haṃ karahacivasiṃ yassa nerañjarāya</gatha>
    <gatha type="last">Najjā tire jitajalamucassā’japālassa mūle; ()</gatha>
    <hangnum nr="7"/>
    <gatha type="1"> Tatrā’gantvā phusatu bhagavā khandha nibbānadhātuṃ</gatha>
    <gatha type="2">Issāmāyāmalinahadayo pāpimā iccavoca,</gatha>
    <gatha type="3">Laddhokāso punarapi kamamaṃ evamevā’bhiyāci</gatha>
    <gatha type="last">Ajjā’sīnaṃ paramarucire pya’tra cāpālacetye; ()</gatha>
    <hangnum nr="8"/>
    <gatha type="1"> Apposasukekā tvamiha kalimā hohi māsehi tīhi</gatha>
    <gatha type="2">Khandhānaṃ nibbuti bhagavato hessatī’ccetamatthaṃ,</gatha>
    <gatha type="3">Ārocentena hi kasatimatā samapajaññena bhikkhu</gatha>
    <gatha type="last">Ossaṭṭho me jitanamucinā cā’yusaṅkhāradhammo; ()</gatha>
    <hangnum nr="9"/>
    <gatha type="1"> Evaṃ vutte caraṇakamalacanda mānandathero</gatha>
    <gatha type="2">Natvā bhante bahujanahitatthāya tiṭṭhā’yukappaṃ,</gatha>
    <gatha type="3">Vatatikkhattuṃ paramakaruṇācodito yācidāni</gatha>
    <gatha type="last">Nā’yaṃ kālo bhavati sugataṃ yāvanāyi’cca’voca; ()</gatha>
    <hangnum nr="10"/>
    <gatha type="1"> Sambodhiṃ tvaṃ yadi bhagavato saddahanto’si kasmā</gatha>
    <gatha type="2">Nippīḷesī dasabala manullaṅghanīyā’bhilāpaṃ,</gatha>
    <gatha type="3">Tasmiṃ tasmiṃ sati bhagavatā ka yamāne nimitte</gatha>
    <gatha type="3">Tumheve’taṃ viya kalimatā dukkatañcā’paraddhaṃ; ()</gatha>
    <hangnum nr="11"/>
    <gatha type="1"> Yāceyyāsi yadi dasabalaṃ ce paṭikkhippa vācā</gatha>
    <gatha type="2">Satthā’datte tava tatiyakaṃ vippayogo piyehi,</gatha>
    <gatha type="3">Naṇvā’kkhāto samaṇa paṭigacceva me saṅkhataṃ yaṃ</gatha>
    <gatha type="last">Jātaṃ bhūtaṃ avipariṇataṃ taṃ kuto’ pe’ttha labbhā; ()</gatha>
    <hangnum nr="12"/>
    <gatha type="1"> Ekaṃsenā’vitathavacasā saccasandhena cāyu-</gatha>
    <gatha type="2">Saṅkhāro’ hīyati bhagavatā vyākatā’nanda bhikkhu,</gatha>
    <gatha type="3">Yāsā vācā yathariva chiyāmuttakhāṇo tathā taṃ</gatha>
    <gatha type="last">Paccāgacche napunavacanaṃ jīvitārakkhahetu; ()</gatha>
    <hangnum nr="13"/>
    <gatha type="1"> Evaṃ vatvā sapadi sugato gandhanāgindagāmī</gatha>
    <gatha type="2">Yenāraññaṃ vipulamalakāsāravesāliyaṃ so,</gatha>
    <gatha type="3">Kūṭāgāraṃ tadavasariyā’nandatherena saddhiṃ</gatha>
    <gatha type="last">Iccābhāsī samaṇaparisaṃ sannipātehi sīghaṃ; ()</gatha>
    <hangnum nr="14"/>
    <gatha type="1"> Evaṃ bhante lapitavacano sokasallena viddho</gatha>
    <gatha type="2">Sohā’yasmā vasigaṇa mupaṭṭhānasāḷāya māsuṃ,</gatha>
    <gatha type="3">Rāsikatvā mahitacaraṇo’pāhano tassa kālaṃ</gatha>
    <gatha type="last">Ārocesi gamiya bhagavā pīṭhikāyaṃ nisajja; ()</gatha>
    <hangnum nr="15"/>
    <gatha type="1"> Āmantetvā samaṇaparisaṃ bodhipakakkhe bhavā me</gatha>
    <gatha type="2">Yete dhammā sayamadhigatā desitā sādhukaṃ vo,</gatha>
    <gatha type="3">Uggaṇhitvā yathariva siyā sāsanañcaddhanīyaṃ</gatha>
    <gatha type="last">Bhāvetabbā suparihariyā sevitabbā’ti vatvā; ()</gatha>
    <hangnum nr="16"/>
    <gatha type="1"> Nibbāyissatya’vaca bhagavā accayenā’cirena</gatha>
    <gatha type="2">Temāsānaṃ bhuvanabhavanu’jjotapajjotarūpo;</gatha>
    <gatha type="3">Tumhe sampādayatha samaṇā appamādena sabbe</gatha>
    <gatha type="last">Saṅkhārā yaṃ samudayamayā lakkhaṇabbhāhatā’ti; ()</gatha>
    <hangnum nr="17"/>
    <gatha type="1"> Pubbaṇhe so karakisalayā’dhāna’viṭṭhānapatto</gatha>
    <gatha type="2">Patto satthā pacuracaraṇo cīvaracchannaganto,</gatha>
    <gatha type="3">Gattobhāsāruṇitaparikhāvīthipākāracakkaṃ</gatha>
    <gatha type="last">Cakkaṅkeha’ṅkitapadatalassālivesālināmaṃ; () (Yamakabandhanaṃ)</gatha>
    <hangnum nr="18"/>
    <gatha type="1"> Āhiṇḍitvā tahi manugharaṃ piṇḍa manvesamāno</gatha>
    <gatha type="2">Pacchābhattaṃ bhuvananayano locanindīvarehi,</gatha>
    <gatha type="3">Taṃ vesāliṃ dviradagatimā’nanda nāgāpalokaṃ</gatha>
    <gatha type="last">Oloketvā ida mavaca me pacchimaṃ dassana’nti; ()</gatha>
    <hangnum nr="19"/>
    <gatha type="1"> Tambhāṭhānā nayanasubhagaṃ sevito sāvakehi</gatha>
    <gatha type="2">Bhaṇḍaggāmāṭavi mavasaṭo diṭṭhivādībhasīho,</gatha>
    <gatha type="3">Nicchāretvā sarasamadhuraṃ dhammagambhīraghosaṃ</gatha>
    <gatha type="last">Taṇhākhīṇā mamapunabhavo bhikkhave natthya’bhāsi; ()</gatha>
    <hangnum nr="20"/>
    <gatha type="1"> Tisso sikkhā pariharatha vo sādhukaṃ bhikkhave’ti</gatha>
    <gatha type="2">Evaṃ vatvā matibhagavatibhattubhūto sayambhu,</gatha>
    <gatha type="3">Tamhāgāmā punarupagamī hatthigāma’mbagāmaṃ</gatha>
    <gatha type="last">Jambuggāmaṃ vamitagamano hatthivikkantigantā; ()</gatha>
    <hangnum nr="21"/>
    <gatha type="1"> Patvā bhogāyatana manaso bhoganāmaṃ subhikkhaṃ</gatha>
    <gatha type="2">Nibbhogo so nagaramaparaṃ bhāratibhatturūpo,</gatha>
    <gatha type="3">Cittābhogaṃ kurutha samaṇā sādhukaṃtaṃ suṇātha</gatha>
    <gatha type="last">Desissāmī’tya’vadi caturo vo uḷārāpadese; ()</gatha>
    <hangnum nr="22"/>
    <gatha type="1"> Eso dhammo bhavati vinayo sāsanaṃ satthu cedaṃ</gatha>
    <gatha type="2">Abbhaññātaṃ vata bhagavato sammukhā me sutanti,</gatha>
    <gatha type="3">Sakkhīkatvā yadi vadati maṃ bhikkhave koci bhikkhu</gatha>
    <gatha type="last">Nādatabbaṃ tadadhivacanaṃ nappaṭikkositabbaṃ; ()</gatha>
    <hangnum nr="23"/>
    <gatha type="1"> Pakkhittānaṃ mama tipiṭake tappadabyañjanānaṃ</gatha>
    <gatha type="2">Yaṃyaṃṭhānaṃ avatarati saṃdissate niddhamettha,</gatha>
    <gatha type="3">Gantabbaṃ vo sugahitamidaṃ bhāsitaṃ bhikkhunoti</gatha>
    <hangnum/>
    <gatha type="last"> Chaḍḍetabbaṃ kavacanamitaraṃ duggahītanti no ce;()</gatha>
    <hangnum nr="24"/>
    <gatha type="1"> Āvāse yo viharati mahābhikkhusaṅgo amutra</gatha>
    <gatha type="2">Therā bhikkhū tipiṭakadharā theravaṃsaddhajā ye,</gatha>
    <gatha type="3">Yvābhiññāto paṭibalataro bhikkhu vā sammukhā me</gatha>
    <gatha type="last">Tesaṃ tesaṃ idamavagataṃ suggahītatti vutte; ()</gatha>
    <hangnum nr="25"/>
    <gatha type="1"> Otāretvā tadapi vinaye satthu suttābhidhamme</gatha>
    <gatha type="2">Saṃsandantaṃ yadipana paṭiggaṇhitabbaṃkata na noce,</gatha>
    <gatha type="3">Cattāro me itivibhajite nippadesāpadese</gatha>
    <gatha type="last">Dhāreyyātha’bruvi muni ranādhānagāhī sadā vo; ()</gatha>
    <hangnum nr="26"/>
    <gatha type="1"> Patvā pāvāpuravara matho’ropitakkhandhabhāro</gatha>
    <gatha type="2">Ambāraññe viharati mamaṃ dhammarājāti sutvā,</gatha>
    <gatha type="3">Tibbacchando javanamatino dassanassādanamhi</gatha>
    <gatha type="last">Cundo gantvā caraṇakamalaṃ vandi kammāraputto; ()</gatha>
    <hangnum nr="27"/>
    <gatha type="1"> Sammādhammassavaṇapasuto ekamantaṃ nisinno</gatha>
    <gatha type="2">Sotāpanno paṭhamadivase dassanenevasatthu,</gatha>
    <gatha type="3">Buddhaṃ paññābhagavatipatiṃ svatanāyā’bhiyācaṃ</gatha>
    <gatha type="last">Cando pubbācalamiva gharaṃ pāvisi cundanāmo; ()</gatha>
    <hangnum nr="28"/>
    <gatha type="1"> Sampādetvāgahapati bahuṃ tāyaratyā’vasāne</gatha>
    <gatha type="2">Khajjaṃ bhojjaṃ sumadhutaraṃ sūkaraṃ maddavampi,</gatha>
    <gatha type="3">Pakkhittojaṃ pacuravibhavo ñāpayī dhammarañño</gatha>
    <gatha type="last">Kālo bhante’tarahi bhagavā niṭṭhitaṃ bhojananti; ()</gatha>
    <hangnum nr="29"/>
    <gatha type="1"> Sālakkhandhāyatabhujayugo muggavaṇṇaṃ gahetvā</gatha>
    <gatha type="2">Pattaṃ pattatthavikapihitaṃ pakkanigrodhavaṇṇaṃ,</gatha>
    <gatha type="3">Acchādetvā parivutavasi cīvaraṃ paṃsukūlaṃ</gatha>
    <gatha type="last">Pāsādabbhantara mabhiruhī tassa sovaṇṇavaṇṇo; ()</gatha>
    <hangnum nr="30"/>
    <gatha type="1"> Bālādiccori’va dasabalo tāva pubbācalagge</gatha>
    <gatha type="2">Paññattasmiṃ ratanakhavite bhaddapīṭhe nisajja,</gatha>
    <gatha type="3">Āmantetvā jitadhanapatiṃ cundamādiccabandhu</gatha>
    <gatha type="last">Satthāraṃ tvaṃ parivisiminā maddavenātya’bhāsi; ()</gatha>
    <hangnum nr="31"/>
    <gatha type="1"> Santappetvā sugatapamukhaṃ bhikkhusaṅghaṃ sahatthā</gatha>
    <gatha type="2">Maṃsaṃ sobbhe nikhaṇiya tato satthubhuttāvasesaṃ,</gatha>
    <gatha type="3">Bhatyā dhammassavaṇnirataṃ bodhayitvāpayāsi</gatha>
    <gatha type="last">Pūro paṅkeruhamiva jino cundakammāraputtaṃ; ()</gatha>
    <hangnum nr="32"/>
    <gatha type="1"> Bāḷhābādho balavakaṭukā vedanā tassa bhattaṃ</gatha>
    <gatha type="2">Bhuttāvissā’bhavi bhagavato rattapakkhandikā’si,</gatha>
    <gatha type="3">Vikkhambhetvā tamapi satimā sampajāno’vidūre</gatha>
    <gatha type="last">Maggotiṇṇo muni rupagamīrukkhamūlaṃ kilanto; ()</gatha>
    <hangnum nr="33"/>
    <gatha type="1"> Paññāpetvā catuguṇamupaṭṭhākathero adāsi</gatha>
    <gatha type="2">Yaṃ saṅghāṭiṃ narahari tahiṃ vissamatto nisajja,</gatha>
    <gatha type="3">Gantvā’nandā’hara sarabhasaṃ tvaṃ pipāsāturassa</gatha>
    <gatha type="last">Pānīyyaṃ me nikhiladarathā nibbutassetya’bhāsī; ()</gatha>
    <hangnum nr="34"/>
    <gatha type="1"> Yasmā bhatte sakaṭasatasañcārasambhinnamaggā</gatha>
    <gatha type="2">Gorūpānaṃ vigaḷitaṭī siṅgasaṅghaṭṭaṇena,</gatha>
    <gatha type="3">Cakkacchinnā kalalakalusībhutasantattavāri</gatha>
    <gatha type="last">Nālaṃ pātuṃ salilamadhunā kunnadi sandate’dha; ()</gatha>
    <hangnum nr="35"/>
    <gatha type="1"> Accāsanne kakudhaviṭapīmūlasaṃsaṭṭhakulā</gatha>
    <gatha type="2">Vātakkhittā’malajalakaṇā sātasitodapuṇṇā,</gatha>
    <gatha type="3">Sakkā bhante savati kakudhāsindhu gattāni sīkiṃ</gatha>
    <gatha type="last">Kātuṃ pātuṃ dharaṇiramaṇi baddhahārābhirāmā; ()</gatha>
    <hangnum nr="36"/>
    <gatha type="1"> Evaṃ vutte puna bhagavatā codito pattahattho</gatha>
    <gatha type="2">Patvā’nando kalalavisamaṃ kunnadītitthamāsuṃ,</gatha>
    <gatha type="3">Netvā sitodaka malulitaṃ nimmalaṃ sandamānaṃ</gatha>
    <gatha type="last">Ñato bhante pivatu bhagavā’tyā’ha buddhānubhāvo; ()</gatha>
    <hangnum nr="37"/>
    <gatha type="1"> Tasmiṃkāle samitatasiṇaṃ rukkhamūle nisinnaṃ</gatha>
    <gatha type="2">Naṃ disvāna’ṅkusanisitadhī pukkuso kamallaputto,</gatha>
    <gatha type="3">Pabyākāsika paṭutarasamāpattiyākittanena</gatha>
    <gatha type="last">Āḷārassā’dhikavupasame attano’bhippasādaṃ; ()</gatha>
    <hangnum nr="38"/>
    <gatha type="1"> Gajjantisvā’sanisu parito niccharantīsu jātu</gatha>
    <gatha type="2">Vijjummālāsu ca galagalāyantiyā vuṭṭhiyāhaṃ,</gatha>
    <gatha type="3">Saññibhuto nanu khaphasamāpattiyā santavitto</gatha>
    <gatha type="last">Nā’ssosiṃ bho sutikaṭuravaṃ nāddasaṃ rūpavāha; ()</gatha>
    <hangnum nr="39"/>
    <gatha type="1"> Vuttaṃ sutvā’matarasahīraṃ uddharitvāna dhīmā</gatha>
    <gatha type="2">Saddhābījaṃ panihita kamathā’ḷārakālāmakhette,</gatha>
    <gatha type="3">Yebhuyyenā’samacupasame siṅbhīvaṇṇe pasanno</gatha>
    <gatha type="last">Datvā buddhaṃ saraṇa magamā sāṭakaṃ siṅgīvaṇṇaṃ; ()</gatha>
    <hangnum nr="40"/>
    <gatha type="1"> Tattaṅgārodaramiva tamaṅgīrasaṅgopanītaṃ</gatha>
    <gatha type="2">Vatthaṃ vītaccika mabhinavaṃ siṅgivaṇṇaṃ rarāja,</gatha>
    <gatha type="3">Pacchā paccuttariya kakudhāsindhu majjhogahetvā</gatha>
    <gatha type="last">Ambāraññaṃ tahi mavatarī sakyasiho sasaṅgho; ()</gatha>
    <hangnum nr="41"/>
    <gatha type="1"> Saṅghāṭiṃ patthariya sahasā cundatherena mañce</gatha>
    <gatha type="2">Paññattasmiṃ sapadi samadhiṭṭhāya vuṭṭhānasaññaṃ,</gatha>
    <gatha type="3">Accadhāyā’dhikakilamatho so sato sampajañño</gatha>
    <gatha type="last">Pāde pādaṃ bhavabhayabhido sīhaseyyaṃ akāsi; ()</gatha>
    <hangnum nr="42"/>
    <gatha type="1"> Āmantetvā niravadhidayo thera mānandanāmaṃ</gatha>
    <gatha type="2">Dve me laddhā samasamaphalā piṇḍapātā visiṭṭhā,</gatha>
    <gatha type="3">Sandeho yo karabhavi siyā cundakammāraputta-</gatha>
    <gatha type="last">Sse’vaṃ vatvā pariharatu tañcāha me accayena; ()</gatha>
    <hangnum nr="43"/>
    <gatha type="1"> Tamhā khīṇāsavaparivuto bhuripañño hirañña-</gatha>
    <gatha type="2">Vatyā najjā vijanapavanaṃ pārime tirabhāge,</gatha>
    <gatha type="3">Phullaṃ sālabbana mavasarī kosiṇārāna maggaṃ</gatha>
    <gatha type="last">Mallānaṃ so suravanasiriṃ rājadhānyā’vidūre; ()</gatha>
    <hangnum nr="44"/>
    <gatha type="1"> Ānandenā’ nadhivaravaco coditeno’ pacāre</gatha>
    <gatha type="2">Paññantasmiṃ tathaṇayamakassālarukkhantarāḷe</gatha>
    <gatha type="3">Mañce paññāsatiparimukho uttarādhānasīse</gatha>
    <gatha type="last">Katvā pādoparipada manuṭṭhānaseyyaṃakāso ()</gatha>
    <hangnum nr="45"/>
    <gatha type="1"> Sitacchāyā vigaḷitarajodhūsarā sabbaphāli-</gatha>
    <gatha type="2">Phullā bhantī jaṭitaviṭapakkhandhamūlā’ ññamaññaṃ,</gatha>
    <gatha type="3">Saṅkiṇṇālī sapadi yamakassālasālā visālā</gatha>
    <gatha type="last">Dissante’vaṃ vakulatilakā’sokacampeyyasākhī; ()</gatha>
    <hangnum nr="46"/>
    <gatha type="1"> Naccaṃ gītaṃ vividhaturiyaṃ vattate’dāni dibbaṃ</gatha>
    <gatha type="2">Dibbaṃ cuṇṇaṃ malayajamayaṃ dibbamandāravāni,</gatha>
    <gatha type="3">Passā’nandabbikacayamakassālapupphānya’kāle</gatha>
    <gatha type="last">Samūjāye’vahi bhagavato antalikkhā patanti; ()</gatha>
    <hangnum nr="47"/>
    <gatha type="1"> Ete brahmāmaranaraphaṇī cāmaracchattahatthā</gatha>
    <gatha type="2">Mālāmālāguḷaparimalaṇḍupadīpaddhajehi,</gatha>
    <gatha type="3">Channaṃ tāḷāvacarabhajitaṃ maṅgalāgārabhutaṃ</gatha>
    <gatha type="last">Jātikkhettaṃ nanu bhagavato kevalaṃ pūjanāya; ()</gatha>
    <hangnum nr="48"/>
    <gatha type="1"> Ānande’vaṃ satipi bhagavā tāvatā sakkatovā</gatha>
    <gatha type="2">Sammā tesaṃ nacagarukato namānito pūjitovā,</gatha>
    <gatha type="3">Yo kho dhammaṃ carati samaṇo’ pāsako vā’nudhammaṃ</gatha>
    <gatha type="last">Bhatyā so maṃ paramavidhānā kamānaye pūjayeti; ()</gatha>
    <hangnum nr="49"/>
    <gatha type="1"> Amhe tasmātiha paṭipadaṃ suṭṭhu dhammānudhammaṃ</gatha>
    <gatha type="2">Sampādemā’tya’vaca muni vo sikkhitabbañhi evaṃ,</gatha>
    <gatha type="3">Dhammāssāmiṃ sapadi purato vījamāno samāno</gatha>
    <gatha type="last">Hatthicchāpo yathariva ṭhīto theranāgo’pavāno; ()</gatha>
    <hangnum nr="50"/>
    <gatha type="1"> Mallānaṃ kho nagaravarato yāvatā sāladāyaṃ</gatha>
    <gatha type="2">Rāsibhūtā’surasuravarabrahmarājūhi yasmā,</gatha>
    <gatha type="3">Daṭṭhuṃ buddhaṃ dasabaladharaṃ khittavālaggakoṭi-</gatha>
    <gatha type="last">Mattaṭṭhāne dasadasahi vā natthya’phuṭṭhappadeso; ()</gatha>
    <hangnum nr="51"/>
    <gatha type="1"> Kandantīnaṃ pakiriya sake kesapāse ca bāhā</gatha>
    <gatha type="2">Paggaṇahitvā sirasi pathavisaññinīdevatānaṃ,</gatha>
    <gatha type="3">Jhāyantīnaṃ bhuviparipatantīna mujjhāyinīnaṃ</gatha>
    <gatha type="last">Dento’kāsaṃ apanayi parañceḷhakeno’pavānaṃ; ()</gatha>
    <hangnum nr="52"/>
    <gatha type="1"> Saṅkhārānaṃ khayavaya manāgāmino vītarāgā</gatha>
    <gatha type="2">Devabrahmā sumariya yathevi’ndakhīlācalaṭṭhā,</gatha>
    <gatha type="3">Nāmhe bhante’tarahī viya vo accayenātya’vocuṃ</gatha>
    <gatha type="last">Passissāmā’yati miga manobhāvanīyepi bhikkhū; ()</gatha>
    <hangnum nr="53"/>
    <gatha type="1"> Jātaṭṭhānappabhutika midhānandaṭhānaṃ catukkaṃ</gatha>
    <gatha type="2">Puññakkhettaṃ bhuvi bhagavato sabbhisaṃvejaniyaṃ,</gatha>
    <gatha type="3">Addhā saddhāvisadahadayā sādhavo cārikāyaṃ</gatha>
    <gatha type="last">Āhiṇḍantā pavurakusalaṃ tatrapatvā viṇanti; ()</gatha>
    <hangnum nr="9"> 54</hangnum>
    <gatha type="1"> Puṭṭhassevaṃ kathamapi mayaṃ mātugāmesu bhante</gatha>
    <gatha type="2">Vattissāmā’tyamitamatimā’ nandatherassa’bhāsi,</gatha>
    <gatha type="3">Tannijjhānaṃ tadabhilapanaṃ mākarothāti tumhe</gatha>
    <gatha type="last">Evaṃsante satiparimukhā hotha chadvārarakkhā; ()</gatha>
    <hangnum nr="55"/>
    <gatha type="1"> Puṭṭhassevaṃ maya mutusamuṭṭhānarūpāvasiṭṭhe</gatha>
    <gatha type="2">Vatteyyāmhe tavanirupame rūpakāye kathannu,</gatha>
    <gatha type="3">Mākho tumhe bhavatha munino dehapūjāvidhāne</gatha>
    <gatha type="last">Sakhyāpārā upari ghaṭathā’hā’savānaṃ khayeti; ()</gatha>
    <hangnum nr="56"/>
    <gatha type="1"> Saṃvijjante bhagavati idhānanda bhīyyopasannā</gatha>
    <gatha type="2">Rūpībrahmāmarapabhutayo khattiyabrāhmaṇā ye,</gatha>
    <gatha type="3">Sakkaccaṃ te yathariva janā cakkavattissarīre</gatha>
    <gatha type="last">Sabyāpārā naraharisariropahāre siyunti; ()</gatha>
    <hangnum nr="57"/>
    <gatha type="1"> Cattāro me bahujanahitā buddhapaccekabuddhā</gatha>
    <gatha type="2">Yasmā maggapphalasukhamudā sāvakā cakkavattī,</gatha>
    <gatha type="3">Rājā pūjāvidhisumahiyā honti thūpārahe’va</gatha>
    <gatha type="last">Tasmā thūpo mamapi bhavatā’nandasiṅghāṭakamhi; ()</gatha>
    <hangnum nr="58"/>
    <gatha type="1"> Evaṃ vutte sariya tamurotomaribhūtasoko</gatha>
    <gatha type="2">Therānando pavisiya nirālambadhammo vihāraṃ,</gatha>
    <gatha type="3">Ālambitvā vilapiya bahuṃ aggalatthambhasīse</gatha>
    <gatha type="last">Satthā sekhe kaḷitakaruṇāpāṅgabhaṅgo parodi; ()</gatha>
    <hangnum nr="59"/>
    <gatha type="1"> Āmantetvā tamanadhivaro puñchamakānassudhāraṃ</gatha>
    <gatha type="2">Theraṃ mākhovilapi ala mānanda māsoci hevaṃ,</gatha>
    <gatha type="3">Saṅkhārānaṃ kathamiha labhe niccataṃ nibbikāraṃ</gatha>
    <gatha type="last">Akkhātaṃ me nanu piyajanabbippayogo siyāti; ()</gatha>
    <hangnum nr="60"/>
    <gatha type="1"> Mettāpubbena hi cirataraṃ kāyakammena vācā-</gatha>
    <gatha type="2">Kammenā’yaṃ guṇamaṇimanokammunā bhikkhave maṃ;</gatha>
    <gatha type="3">Sakkaccaṃ sannicitakusalopaccupaṭṭhāsi tasmā</gatha>
    <gatha type="last">Ātāpī so tvamasi nipapako hesi khīṇāsavoti; ()</gatha>
    <hangnum nr="61"/>
    <gatha type="1"> Chāyāmaññe cira manucaraṃ seyyathā’nandabhikkhū-</gatha>
    <gatha type="2">Paṭṭhāko me bhavati sutavā nāgatātitakānaṃ,</gatha>
    <gatha type="3">Sambuddhānaṃ bhagavata mupaṭṭhāyakā ce’tadaggā</gatha>
    <gatha type="last">Iccā’he’tapparamasamaṇāyeva hessantya’hesuṃ; ()</gatha>
    <hangnum nr="62"/>
    <gatha type="1"> Saṃvaṇṇesi niravadhiguṇo ukkhipanto’va meruṃ</gatha>
    <gatha type="2">Saṅkhobhento viya jalanidhiṃ pattharanto’va bhumiṃ,</gatha>
    <gatha type="3">Vitthārento viya ravipathaṃ saṅghamajjhe ṭhitassa</gatha>
    <gatha type="last">Ānandassu’ttaritaraguṇaṃ abbhutaccherabhūtaṃ; ()</gatha>
    <hangnum nr="63"/>
    <gatha type="1"> Hitvā sākhānagara manalaṃjaṅgalaṃ issarānaṃ</gatha>
    <gatha type="2">Vāsaṭṭhānaṃ taditarapuraṃ sabbasampattisāraṃ,</gatha>
    <gatha type="3">Patvā rājaggahapabhutikaṃ nātha nibbāyatūti</gatha>
    <gatha type="last">Evaṃ vutte muni ravaca māhevamānandavoca; ()</gatha>
    <hangnum nr="64"/>
    <gatha type="1"> Pubbe dibbopamasukha vidhā’nanda’haṃ cakkavatti-</gatha>
    <gatha type="2">Rājā hutvā cira manubhaviṃ dhammiko dhammarājā,</gatha>
    <gatha type="3">Mallānaṃ kho tadahani kusāvatya’yaṃ rājadhāni</gatha>
    <gatha type="last">Āsi lakkhivasati ralakārājadhānī’va phītā; ()</gatha>
    <hangnum nr="65"/>
    <gatha type="1"> Gāmakkhette jitaripuraṇo kosiṇārāna masmiṃ</gatha>
    <gatha type="2">Sālāraññe jinakarivaro mārakaṇṭhiravena,</gatha>
    <gatha type="3">Yāme ajjāhani rajaniyā pacchime haññate’ti</gatha>
    <gatha type="last">Vāseṭṭhānaṃ pahiṇi yatimārocanatthaṃ tamatthaṃ; ()</gatha>
    <hangnum nr="66"/>
    <gatha type="1"> Santhāgāre mahatiparisā kiñcikammaṃ paṭicca</gatha>
    <gatha type="2">Rāsibhūtā yativaravacocoditā mucchitāsi,</gatha>
    <gatha type="3">Uyyānaṃ te pavisiya tadā mallaputtā ca mallā</gatha>
    <gatha type="last">Vyāpajjiṃsū kasiranikarāvārapāre nimuggā; ()</gatha>
    <hangnum nr="67"/>
    <gatha type="1"> Yaṃnūnāhaṃ narapatikulaṃ ekamekaṃ gahetvā</gatha>
    <gatha type="2">Vandāpeyyaṃ caraṇakamaladvanda maṅgīrasassa,</gatha>
    <gatha type="3">Iccānando yati sapariso puttadārehisaddhiṃ</gatha>
    <gatha type="last">Itthannāmo paṇamati jinaṃ mallarājāti vatvā; ()</gatha>
    <hangnum nr="68"/>
    <gatha type="1"> Mallānañcāhariya paṭhameyeva yāme rajanyā</gatha>
    <gatha type="2">Vandāpesi sakalaparisaṃ tenupāyena buddhaṃ,</gatha>
    <gatha type="3">Sutvā vidvā bhagavata manuṭṭhānaseyyappavattiṃ</gatha>
    <gatha type="last">Sāḷāraññaṃ avasari paribbājako yo subhaddo; ()</gatha>
    <hangnum nr="69"/>
    <gatha type="1"> Okāsaṃ me dadatha samaṇaṃ gotamaṃ pucchanāya</gatha>
    <gatha type="2">Kaṅkhādhammaṃ pajahitu midhānandapatto hamasmi,</gatha>
    <gatha type="3">Vutte satthā kilamati alaṃhāvuso mā vihaññi</gatha>
    <gatha type="last">Vatvā’nando bhagavati dayācodito vārayī taṃ; ()</gatha>
    <hangnum nr="70"/>
    <gatha type="1"> Laddhokāso dasabaladayājālabaddho subhaddo</gatha>
    <gatha type="2">Aññāpekho pavisiya tahiṃ tabbihesānapekkho,</gatha>
    <gatha type="3">Pañhaṃ pucchi tadupanayane kovido’bhāsidhammaṃ</gatha>
    <gatha type="last">Vitthārento ariyavinaye puggale suppatiṭṭhe; ()</gatha>
    <hangnum nr="71"/>
    <gatha type="1"> Pabbajjitvā bhagavati sayaṃ bhikkhubhāvābhisitto</gatha>
    <gatha type="2">Saṅkhārānaṃ khayavaya matho bhāvayitvā subhaddo,</gatha>
    <gatha type="3">Viddhaṃsetvā sakalakalusaṃ satthupaccakkhabhuto</gatha>
    <gatha type="last">Unnādetvā parisamarahaṃ pacchimosāvakosi; ()</gatha>
    <hangnum nr="72"/>
    <gatha type="1"> Paññatto yo bhavati vinayo desito yoca dhammo</gatha>
    <gatha type="2">So vo satthā paramasaraṇo’tyā’ha me accayena,</gatha>
    <gatha type="3">There bhikkhū taditaravasī gāravaṃ voharantu</gatha>
    <gatha type="last">Bhante vatvā pariharatha vo sādarāsappatissā; ()</gatha>
    <hangnum nr="73"/>
    <gatha type="1"> Paccakkho no bhavi dasabalo pucchituṃ sammukhā taṃ</gatha>
    <gatha type="2">Nāsakkhimhā mayamidamitī māhuvatthānutāpā,</gatha>
    <gatha type="3">Mutte tuṇhībhavi vasigaṇokiñci buddhecadhamme</gatha>
    <gatha type="last">Saṅghe magge vimati yadivo bhikkhave pucchathāti; ()</gatha>
    <hangnum nr="74"/>
    <gatha type="1"> Yasmā khandhe pajahati jino bhikkhave bhandadāni</gatha>
    <gatha type="2">Āmantemī niyatabhadurā sabbasaṅkhāradhammā,</gatha>
    <gatha type="3">Sampādethā’tya’mitamatimā appamādena tumhe</gatha>
    <gatha type="last">Pabyākāsi bhagavata mayaṃ pacchimāhotivācā; ()</gatha>
    <hangnum nr="75"/>
    <gatha type="1"> Rūpārūpāvacarakiriyajjhānasaññānirodha-</gatha>
    <gatha type="2">Saṅkhātā yā navavidhasamāpattiyo tā’nulomaṃ,</gatha>
    <gatha type="3">Nissīmamhonidhinibhaguṇo mārasaṅgāmasūro</gatha>
    <gatha type="last">Buddho nārāyanabaladharo so samāpajji tāva; ()</gatha>
    <hangnum nr="76"/>
    <gatha type="1"> Taṃ taṃ jhānaṃ muni paṭisamāpajjamāno nirodhā</gatha>
    <gatha type="2">Sammā paccuṭṭhahiya paṭhamajjhānavosāna māpa,</gatha>
    <gatha type="3">Taṃ taṃ jhānaṃ punaranusamāpajjamāno catuttha-</gatha>
    <gatha type="last">Rūpajjhānu’ṭṭhahiya vigatāsesasaṅkhāradhammo; ()</gatha>
    <hangnum nr="77"/>
    <gatha type="1"> Snehaparikkhayajāto</gatha>
    <gatha type="2">Pajjoto viya tilokamaṇipajjoto,</gatha>
    <gatha type="3">Buddhonirupadhisesa-</gatha>
    <gatha type="last">Parinibbutiyā sayambhu parinibbāyi; ()</gatha>
    <hangnum nr="78"/>
    <gatha type="1"> Sampati devamanussa-</gatha>
    <gatha type="2">Pajāya saddhiṃ parodamānāya bhusaṃ,</gatha>
    <gatha type="3">Sokeni’va saṅkampi</gatha>
    <gatha type="last">Sahassarāvena’yaṃ mahāpathavī; ()</gatha>
    <hangnum nr="79"/>
    <gatha type="1"> Vipphuritavijjurāji-</gatha>
    <gatha type="2">Daṇḍāhatameghadundubhīphalitā’suṃ,</gatha>
    <gatha type="3">Kadalivanaṃ viya nāgo</gatha>
    <gatha type="last">Nippīḷesi asesalokaṃ soko; ()</gatha>
    <hangnum nr="80"/>
    <gatha type="1"> Jātikkhettaṃ khettaṃ</gatha>
    <gatha type="2">Viya sambādhaṃ chaṇehi tesaṃtesaṃ,</gatha>
    <gatha type="3">Vijanokāsā’ kāsā</gatha>
    <gatha type="last">Loke maṅgalanimittajātaṃ jātaṃ; () (Yamakabandhanaṃ)</gatha>
    <paragraph>Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne tathāgata parinibbānappavatti paridīpo ekūnatiṃsatimo saggo.</paragraph>
    <paragraph>Parinibbute  bhagavati sahaparinibbānā brahmāsahampati imaṃ gāthaṃ abhāsi.</paragraph>
    <gatha type="1">Sabbevanikkhipissanti bhūtā loke samussayaṃ</gatha>
    <gatha type="2">Yathā etādiso satthā loke appavipuggalo,</gatha>
    <gatha type="last">Tathāgato balappatto sambuddho parinibbutoti;</gatha>
    <paragraph>Parinibbute bhagavati sahaparinibbānāsakko devānamindo imaṃ gāthaṃ abhāsi.</paragraph>
    <gatha type="1">Aniccā vatasaṅkārā uppāda vayadhammino,</gatha>
    <gatha type="last">Uppajjitvā nirujjhanti tesaṃvūpasamo sukhoti;</gatha>
    <paragraph>Parinibbute bhagavati sahaparinibbānā āyasmā anuruddho imā gāthāyo abhāsi.</paragraph>
    <gatha type="1">Nāhuassāsapassāso ṭhita cittassa tādito</gatha>
    <gatha type="2">Anejāsanti mārabbha sokālamakarī muni,</gatha>
    <gatha type="3">Asallīnena cittena vedanaṃ ajjhavāsayi</gatha>
    <gatha type="last">Pajjotasseva nibbānaṃ vimokkho cetaso ahūhi;</gatha>
    <paragraph>Parinibbute bhagavati sahaparinibbānā āyasmā ānando imaṃ gāthaṃ abhāsi.</paragraph>
    <gatha type="1">Tadāsiyaṃ hiṃsanakaṃ tadāsilomahaṃsanaṃ,</gatha>
    <gatha type="last">Sabbākāravarūpete sambuddhe parinibbuteti;</gatha>
    <hangnum nr="1"/>
    <gatha type="1"> Lokattayekanayanomunikhippameva</gatha>
    <gatha type="2">Paggayhamuddhanibhuje parinibbutoti,</gatha>
    <gatha type="3">Kandiṃsu tāva vilapiṃsu vivaṭṭayiṃsu</gatha>
    <gatha type="last">Āvaṭṭayiṃsu papatiṃsu mavītarāgī; ()</gatha>
    <hangnum nr="2"/>
    <gatha type="1"> Assāsayaṃ vasigaṇaṃ samalaṃ sasokaṃ</gatha>
    <gatha type="2">Ratyāvasesa matha dhammakathāya thero,</gatha>
    <gatha type="3">Taṃ vītināmayi niruddhatamo’nuruddho</gatha>
    <gatha type="last">Ānandatherasuhado hadayaṅgamāya; ()</gatha>
    <hangnum nr="3"/>
    <gatha type="1"> Mallāna magganagaraṃ kusiṇāra middhaṃ</gatha>
    <gatha type="2">Ārocanāya parinibbutabhāva massa,</gatha>
    <gatha type="3">Ānandathera maniruddhayaso sarīro</gatha>
    <gatha type="last">Pāhesi attadutiyaṃ anuruddhathero; ()</gatha>
    <hangnum nr="4"/>
    <gatha type="1"> Mallā tadatthapasutā samayena tena</gatha>
    <gatha type="2">Yatrā’bhisannipatitā patimattayanti,</gatha>
    <gatha type="3">Theropana’ttadutiyo tamupecca santhā-</gatha>
    <gatha type="last">Gāraṃ tamattha mabhivedayi sokadīno; ()</gatha>
    <hangnum nr="5"/>
    <gatha type="1"> Therassa tassa suniyamakma samallaputtā</gatha>
    <gatha type="2">Mallā samallasuṇisā bhuvika mallachāyā,</gatha>
    <gatha type="3">Kandiṃsu tāva papatiṃsu pariddaviṃsu</gatha>
    <gatha type="last">Dhammillavellitabhujā’hatasokasallā; ()</gatha>
    <hangnum nr="6"/>
    <gatha type="1"> Nānāvidhāni turiyāni sugandhamālaṃ</gatha>
    <gatha type="2">Ādāya pañcasatadussayugāni mallā,</gatha>
    <gatha type="3">Yenā’si tassasugatassu’tujaṃ sarīraṃ</gatha>
    <gatha type="last">Taṃ sāḷadāya mupavattana mosariṃsu; ()</gatha>
    <hangnum nr="7"/>
    <gatha type="1"> Te gandhadhūpakusumehi ca naccagīta-</gatha>
    <gatha type="2">Vajjehi chattamaṇivijanicāmarehi,</gatha>
    <gatha type="3">Celabbitāna navamaṇḍalamāḷakādiṃ</gatha>
    <gatha type="last">Katvāna chāhamakariṃsu sarīrapūjaṃ; ()</gatha>
    <hangnum nr="8"/>
    <gatha type="1"> Pamokkhamallapurisā’ṭṭhanahātasīsā</gatha>
    <gatha type="2">Gandhodakena sunivatthasupārutattā,</gatha>
    <gatha type="3">Muttāmaṇīhi khacitāya tathāgatassa</gatha>
    <gatha type="last">Gattaṃ suvaṇṇasivikāya niropitaṃ taṃ; ()</gatha>
    <hangnum nr="9"/>
    <gatha type="1"> Cāletu mappamapi sattamavāsaramhi</gatha>
    <gatha type="2">Pucchiṃsu thera manuruddha masayha kinti,</gatha>
    <gatha type="3">So dibbacakkhumatiyā’mitadevatānaṃ</gatha>
    <gatha type="last">Pabyākari parivitakka mavecca thero; ()</gatha>
    <hangnum nr="10"/>
    <gatha type="1"> Nissesamānusikadibbamahāmahehi</gatha>
    <gatha type="2">Taṃviggahaṃ bhagavato’bhimahīyamānaṃ,</gatha>
    <gatha type="3">Ukkhippa tāsamanuvattakamakallabhūpā</gatha>
    <gatha type="last">Gantvāna uttaradisāya purassu’dīciṃ; ()</gatha>
    <hangnum nr="11"/>
    <gatha type="1"> Majjhenamajjha kamahinībharu muttarena</gatha>
    <gatha type="2">Dvārena tassanagarassa pavesayitvā,</gatha>
    <gatha type="3">Sutvāna bandhulapajāpatimallikā taṃ</gatha>
    <gatha type="last">Dvāre ṭhitā’thanavakovidhānabbayāya; ()</gatha>
    <hangnum nr="12"/>
    <gatha type="1"> Dhotāya gandhasalilena mahālatābya-</gatha>
    <gatha type="2">Bhusāya sattaratanehi samujjalāya,</gatha>
    <gatha type="3">Aṅgīrasassa satapuññavīlāsacittaṃ</gatha>
    <gatha type="last">Chādesi gatta matulaṃ kaḷitāvakāsā; ()</gatha>
    <hangnum nr="13"/>
    <gatha type="1"> Mallāna magganagarassa puratthimāyaṃ</gatha>
    <gatha type="2">Saṃvijjate makuṭabandhanacetiyaṃ yaṃ,</gatha>
    <gatha type="3">Dehaṃ tilokasaraṇassa puratthimena</gatha>
    <gatha type="last">Dvārena nikkhamiya tatra samappayiṃsu; ()</gatha>
    <hangnum nr="14"/>
    <gatha type="1"> Sā yāvasandhisamalā nagarī tadāni</gatha>
    <gatha type="2">Mavdāravehi pihitā’bhavi channumattaṃ,</gatha>
    <gatha type="3">Pucchiṃsu satthu paṭipajjana mattabhāve</gatha>
    <gatha type="last">Ānandathera matha bhumibhujā kathanti; ()</gatha>
    <hangnum nr="15"/>
    <gatha type="1"> Dehe yatheva paṭipajjati cakkavatti-</gatha>
    <gatha type="2">Rañño tatheva paṭipajjatha buddhadehe,</gatha>
    <gatha type="3">Iccāha so bhagavato’tujarūpakāyaṃ</gatha>
    <gatha type="last">Te veṭhayuṃ ahatakāsikasāṭakehi; ()</gatha>
    <hangnum nr="16"/>
    <gatha type="1"> Kappāsapaṭṭavihatehipi veṭhayiṃsu</gatha>
    <gatha type="2">Katvāna pañcasatadussayugehi evaṃ,</gatha>
    <gatha type="3">Pakkhippa telaparipuṇṇasuvaṇṇadoṇyā</gatha>
    <gatha type="last">Aññā’yasāya paṭikujjiya doṇiyā te; ()</gatha>
    <hangnum nr="17"/>
    <gatha type="1"> Gattaṃ jinassa citakaṃ katacittakammaṃ</gatha>
    <gatha type="2">Mālālatāvilasitaṃ satahatthamuccaṃ,</gatha>
    <gatha type="3">Vīsādhikaṃ agarucandanadāruka puṇṇaṃ</gatha>
    <gatha type="last">Āropayiṃsu siriyā jitavejayantaṃ; ()</gatha>
    <hangnum nr="18"/>
    <gatha type="1"> Pāvāya mallanagaraṃ kusiṇāranāmaṃ</gatha>
    <gatha type="2">Gantā mahāpabhutikassapatheranāgo,</gatha>
    <gatha type="3">Bhikkhūhi pañcasatikehi pathokkamitvā</gatha>
    <gatha type="last">Rukkhassa mūla mupagamma khaṇaṃ nisīdi; ()</gatha>
    <hangnum nr="19"/>
    <gatha type="1"> Addhānamagga mathakho paṭipajji tamhā</gatha>
    <gatha type="2">Mandāravaṃ kusuma maññataro gahetvā,</gatha>
    <gatha type="3">Ājīvako ta mahipassiya kassapākhyo</gatha>
    <gatha type="last">Jānāsi gotama manantajinantyapucchi; ()</gatha>
    <hangnum nr="20"/>
    <gatha type="1"> Āmāvuso bhagavato parinibbutassa</gatha>
    <gatha type="2">Hontya’jja santadivasāti tatomayedaṃ,</gatha>
    <gatha type="3">Mandāravaṃ kusuma māharitanti vutte</gatha>
    <gatha type="last">Kandiṃsu keci vilapiṃsu avītarāgā; ()</gatha>
    <hangnum nr="21"/>
    <gatha type="1"> Tāya’cchi bhikkhuparisāya subhaddabuḍḍha-</gatha>
    <gatha type="2">Pabbajjito sapadi satthari baddhavero,</gatha>
    <gatha type="3">Yo dubbaco yati mahāsamaṇena tena</gatha>
    <gatha type="last">Muttā mayaṃhi yadupaddutakāyavācā; ()</gatha>
    <hangnum nr="22"/>
    <gatha type="1"> Icchāma yaṃja maya midānikaroma taṃyaṃ</gatha>
    <gatha type="2">Necchāma’dāni nakaroma mayaṃ tatomā,</gatha>
    <gatha type="3">Sovittha mācavilapittha’ lamāvusoti</gatha>
    <gatha type="last">Vatvā pahāra madadī jinadhammacakke; ()</gatha>
    <hangnum nr="23"/>
    <gatha type="1"> Mallā narindamakuṭaṅakkitapādapīṭhā’-</gatha>
    <gatha type="2">Limpetu massa caturo cita mappasayha,</gatha>
    <gatha type="3">Pucchiṃsu thera manuruddha mi’tabruvi so</gatha>
    <gatha type="last">Patte’dha pajjalati kassapatherasīhe; ()</gatha>
    <hangnum nr="24"/>
    <gatha type="1"> Dhammāgadena hatasokahadehi yena</gatha>
    <gatha type="2">Bhikkhūhi satthucitako vasikassapavho,</gatha>
    <gatha type="3">Teno’pasaṅkami subhaddakathaṃ sasīse</gatha>
    <gatha type="last">Sukkhāsanī’vu’rasi satti’va maññamāno; ()</gatha>
    <hangnum nr="25"/>
    <gatha type="1"> Katvā padakkhiṇa madhiṭṭhahi so catuttha-</gatha>
    <gatha type="2">Jjhānuṭṭhito bhagavato citakaṃ tivāraṃ,</gatha>
    <gatha type="3">Baddhañjalī sirasi theravarassa bhetvā</gatha>
    <gatha type="last">Taṃ supakpatiṭṭhitapadāni patiṭṭhahiṃsu; ()</gatha>
    <hangnum nr="26"/>
    <gatha type="1"> Therāsahassa karatāmarasehi satthu</gatha>
    <gatha type="2">Pādaṃsumāli vihitāhinipaccakāro,</gatha>
    <gatha type="3">Omujji gandhavitakāparasāgaramhi</gatha>
    <gatha type="last">Lokoca tappabhava sokaghanandhakāre; ()</gatha>
    <hangnum nr="27"/>
    <gatha type="1"> Therenacāhinamite citako samantā</gatha>
    <gatha type="2">Sampajjalittha sayamevu’tujattabhāve,</gatha>
    <gatha type="3">Daḍḍhe jinassa masivā napichārikāsi</gatha>
    <gatha type="last">Sārīrikaṭṭhīvisaro’bhayathāvasiṭṭho; ()</gatha>
    <hangnum nr="28"/>
    <gatha type="1"> Satteva nābhivakiriṃsu lalāṭagīvā</gatha>
    <gatha type="2">Dhātvakkhakaṭṭhi munino catudantadhātū,</gatha>
    <gatha type="3">Siddhatthakhaṇḍakatataṇḍulamuggamattā</gatha>
    <gatha type="last">Sesā pabhāyapi tidhā pakiriṃsu dhātu; ()</gatha>
    <hangnum nr="29"/>
    <gatha type="1"> Nibbāpayiṃsu citakānala mantalikkhā</gatha>
    <gatha type="2">Nikkhamma cāmaramanohara nīradhārā,</gatha>
    <gatha type="3">Sāḷaddumehi salilāni tathā samantā</gatha>
    <gatha type="last">Mallā sugandhaparivāsitavārināpi; ()</gatha>
    <hangnum nr="30"/>
    <gatha type="1"> Olambamānamaṇidāmasuvaṇṇadāmaṃ</gatha>
    <gatha type="2">Cittabbitānamathabandhiyamallabhūpā</gatha>
    <gatha type="3">Katvā sugandhaparibhaṇḍa muḷārasanthā-</gatha>
    <gatha type="last">Gāre susanthariya kojavakambalāni; ()</gatha>
    <hangnum nr="31"/>
    <gatha type="1"> Taṭṭhānato kamakuṭabandhananāmasāḷaṃ</gatha>
    <gatha type="2">Yāvañjasaṃ rajatakañcanatoraṇehi,</gatha>
    <gatha type="3">Lājādinā kadalipuṇṇaghaṭehi dīpa-</gatha>
    <gatha type="last">Dhūpaddhajehi parito patimaṇḍayitvā; ()</gatha>
    <hangnum nr="32"/>
    <gatha type="1"> Taṃ satthudhātuparipuṇṇa suvaṇṇadoṇiṃ</gatha>
    <gatha type="2">Mallāna maggapura māhariyu’ssavehi,</gatha>
    <gatha type="3">Setātapattalasite sarabhāsanamhi</gatha>
    <gatha type="last">Muttāmaṇīhi khacite tahi mappayitvā; ()</gatha>
    <hangnum nr="33"/>
    <gatha type="1"> Kumbhena kumbha mupahacca gaḷaṃ gaḷena</gatha>
    <gatha type="2">Cakkena cakka mupahacca bhujaṃ bhujena,</gatha>
    <gatha type="3">Rakkhaṃ vidhāya caturaṅginiyā samantā</gatha>
    <gatha type="last">Senāya hemakavacehi gavacchikaṃva; ()</gatha>
    <hangnum nr="34"/>
    <gatha type="1"> Katvevameva dhanurāvaraṇañca satti-</gatha>
    <gatha type="2">Hatthehi pañjara manantajinassadhātū,</gatha>
    <gatha type="3">Sammānayiṃsu sumahiṃsu susādhukīḷaṃ</gatha>
    <gatha type="last">Kīḷiṃsu sattadivasaṃ sahanāgarehi; ()</gatha>
    <hangnum nr="35"/>
    <gatha type="1"> Sutvāna bhupati tamattha majātasattu</gatha>
    <gatha type="2">Satthāhi khattiyakulappabhavo ahampi,</gatha>
    <gatha type="3">Sārīrabhāga marahāma mayampi tasmā</gatha>
    <gatha type="last">Pāhesi dūta matha mallanarādhipānaṃ; ()</gatha>
    <hangnum nr="36"/>
    <gatha type="1"> Vesālikā pacuralicchavibhubhujā ca</gatha>
    <gatha type="2">Sakyādhipā kapilavatthupurādhivāsī,</gatha>
    <gatha type="3">Bhūpā’llakappavijite bulayāca rāma-</gatha>
    <gatha type="last">Gāmamhi koliyamahīpatayo tatheva; ()</gatha>
    <hangnum nr="37"/>
    <gatha type="1"> Yo veṭhadīpanagare dharaṇīsuro so</gatha>
    <gatha type="2">Pāveyyakā ca mahipā pahiṇiṃsu tesaṃ;</gatha>
    <gatha type="3">Paccekadūtapurise caturaṅginīhi</gatha>
    <gatha type="last">Senāhi tepi nivutā’bhimukhībhaviṃsu; ()</gatha>
    <hangnum nr="38"/>
    <gatha type="1"> Āgamma yena bhagavā sayameva gāma-</gatha>
    <gatha type="2">Kkhetto’pavattanavane parinibbuto no,</gatha>
    <gatha type="3">Dassāma no’ti jinadhātulavampi mallā</gatha>
    <gatha type="last">Pāhesu munnatimanā paṭisāsanāni; ()</gatha>
    <hangnum nr="39"/>
    <gatha type="1"> Sā rājadhāni nijarājapurakkhatāhi</gatha>
    <gatha type="2">Saṅgāmasūracaturaṅginivāhinīhi,</gatha>
    <gatha type="3">Yuddhāya baddhakalahāhi khaṇaṃjagāma</gatha>
    <gatha type="last">Velātivattapalayambudhinibbisesaṃ; ()</gatha>
    <hangnum nr="40"/>
    <gatha type="1"> Yo doṇabhusurasudhī bhavi jambudīpe</gatha>
    <gatha type="2">Rājūhi pūjitapado sunisammakārī,</gatha>
    <gatha type="3">So doṇagajjanamakā kaparisaṃ vinento</gatha>
    <gatha type="last">Dvebhāṇavāramita māhavakeḷisajjaṃ; ()</gatha>
    <hangnum nr="41"/>
    <gatha type="1"> Sutvā’nusāsana mathācariyassa tassa</gatha>
    <gatha type="2">Sabbe samagganiratā vasudhādhināthā,</gatha>
    <gatha type="3">Atthāya no vibhajathā’ti samena tumhe</gatha>
    <gatha type="last">Dhātūna maṭṭhapaṭiviṃsaka mabruviṃsu; ()</gatha>
    <hangnum nr="42"/>
    <gatha type="1"> Khīṇāsavo hi sarabhū citakena gīvā-</gatha>
    <gatha type="2">Dhātuṃ samāhariya lokahitāya yattha,</gatha>
    <gatha type="3">Laṅkāya bhāti mahiyaṅgaṇathūparājā</gatha>
    <gatha type="last">Tasmiṃ samappayi subhe maṇithūpagabbhe; ()</gatha>
    <hangnum nr="43"/>
    <gatha type="1"> Khemavhayo citakato vasi vāmadāṭhā-</gatha>
    <gatha type="2">Dhātuṃ samaggahiya’ dāsi kaliṅgarañño,</gatha>
    <gatha type="3">Doṇodvijo bhariya dhātuvibhāgasajjo</gatha>
    <gatha type="last">Veṭhantare nidahi dakkhiṇadantadhātuṃ; ()</gatha>
    <hangnum nr="44"/>
    <gatha type="1"> Dāṭhaṃ jaṭārajatacetiyagaṃ dvijassa</gatha>
    <gatha type="2">Taṃ dakkhiṇakkhaka mapāhari devarājā,</gatha>
    <gatha type="3">Doṇo suvaṇṇamayadoṇimavāpuritvā</gatha>
    <gatha type="last">Tesaṃ vibhajja samabhāgamadāsidhātu; ()</gatha>
    <hangnum nr="45"/>
    <gatha type="1"> Te bhubhujā sakasakevisaye vidhāya</gatha>
    <gatha type="2">Sampūjayiṃsu jinadhātunidhānathūpe</gatha>
    <gatha type="3">Aṅgāra māhariya moriyakhattiyā’tha</gatha>
    <gatha type="last">Doṇopi hemamayakumbha makaṃsu thupe; ()</gatha>
    <hangnum nr="46"/>
    <gatha type="1"> Disvāna tassapamahāvasi tatthatattha</gatha>
    <gatha type="2">Dhātvantarāya matha gaṇhiya rāmagāme,</gatha>
    <gatha type="3">Aññatra doṇa mitadhātu majātasattu-</gatha>
    <gatha type="last">Rañño thiraṃ nidahituṃ padadāsi dhātu; ()</gatha>
    <hangnum nr="47"/>
    <gatha type="1"> Aṭṭha’ṭha vaḍḍhitakaraṇḍakathūpagabbhe</gatha>
    <gatha type="2">Pakkhippabhumipati dhātumahānidhānaṃ,</gatha>
    <gatha type="3">So theranāgasaraṇo pavidhāsi vāḷa-</gatha>
    <gatha type="last">Saṅghāṭayanta miha yojayi devarājā; ()</gatha>
    <hangnum nr="48"/>
    <gatha type="1"> Rājā asokavidito sirijambudīpe</gatha>
    <gatha type="2">Tamhā samāhariya satthu sarīradhātu,</gatha>
    <gatha type="3">Kārāpayī caturasitisahassathūpe</gatha>
    <gatha type="last">Dhīmā mahindavasi dīpamimaṃ tadā’pa; ()</gatha>
    <hangnum nr="49"/>
    <gatha type="1"> Devānamādipiyatissanarādhipena</gatha>
    <gatha type="2">Thūpe vidhāya jinadhātacihapattamattā,</gatha>
    <gatha type="3">Vitthāritā paṇihitā jayabodhisākhā-</gatha>
    <gatha type="last">Vāmetarakkhakasilāmayapattadhātu; ()</gatha>
    <hangnum nr="50"/>
    <gatha type="1"> Nattā pana’ssa abhayo jalituggatejo</gatha>
    <gatha type="2">Yo duṭṭhagāmini raṇambudhipāragāmī,</gatha>
    <gatha type="3">Rājā’nurādhanagare nagarādhirāje</gatha>
    <gatha type="last">Katvāna laṅkamakalaṅkamakāsirajjaṃ; ()</gatha>
    <hangnum nr="51"/>
    <gatha type="1"> Laṅkaṅganāya kucamaṇḍalanibbisesaṃ</gatha>
    <gatha type="2">Sovaṇṇamāli matulaṃ ratanujjalantaṃ,</gatha>
    <gatha type="3">So thuparāja makari thira mappayitvā</gatha>
    <gatha type="last">Dhātuppabandha mabhinimmitabuddharūpaṃ; ()</gatha>
    <hangnum nr="52"/>
    <gatha type="1"> Sārīrikehi’tarathupavarehi laṅkā-</gatha>
    <gatha type="2">Bhumitthi moḷimaṇi kañcanamālināma</gatha>
    <gatha type="3">Saggāpavaggasukhado vara thūparājā</gatha>
    <gatha type="last">So yāva dhātuparinibbutiyā vibhātu; ()</gatha>
    <hangnum nr="53"/>
    <gatha type="1"> Iddhānubhāva madhikicca jinassa dhātu-</gatha>
    <gatha type="2">Kāyo’pahārarahito garukāraṭhānaṃ,</gatha>
    <gatha type="3">Patvā tahiṃtahi mathantaradhānakāle</gatha>
    <gatha type="last">Yo saṅkamissati’ha kañcanamālithupaṃ; ()</gatha>
    <hangnum nr="54"/>
    <gatha type="1"> So nāgadīpamupagamma tatovidhātu-</gatha>
    <gatha type="2">Lokā ca nāgabhavanā tidasālayamhā,</gatha>
    <gatha type="3">Nikkhamma nimmita nirūpamabuddharūpo</gatha>
    <gatha type="last">Rāsi bhavissati sumaṇḍita bodhimaṇḍe; ()</gatha>
    <hangnum nr="55"/>
    <gatha type="1"> Buddhānubhāvapabhavā’bhinavaggijālā-</gatha>
    <gatha type="2">Mālāhi pajjalitadhātumayattabhāve,</gatha>
    <gatha type="3">Tāvānu’mattamapi dissati nāvasesaṃ</gatha>
    <gatha type="last">Katvāna dhātuparinibbuti hessateva; ()</gatha>
    <hangnum nr="56"/>
    <gatha type="1"> Buddhāpadāna marahādiguṇavadātaṃ</gatha>
    <gatha type="2">Bhatyā punappuna mimaṃ sarataṃ sataṃ bho,</gatha>
    <gatha type="3">Cittaṃ kilesapariyuṭṭhita mujjubhūtaṃ</gatha>
    <gatha type="last">Addhā sudhantakanakaṃva visuddhimeti; ()</gatha>
    <hangnum nr="57"/>
    <gatha type="1"> Cittojutāyapi vitakkavicāradhammā</gatha>
    <gatha type="2">Vattanti satthuguṇasañcayagocarā’tha,</gatha>
    <gatha type="3">Saṃjāyate pavurapīti ca kāyacitta-</gatha>
    <gatha type="last">Passaddhi niddarathatāya sukhaṃ samādhi; ()</gatha>
    <hangnum nr="58"/>
    <gatha type="1"> Gambhīratāya tadadhīnaguṇaṇṇavassa</gatha>
    <gatha type="2">Niddhutanīvaraṇato pavivekabhūtaṃ,</gatha>
    <gatha type="3">Chāyetha jhānamupacāra mathā’dhigacche</gatha>
    <gatha type="last">Tappādakaṃ ariyamga phakhalañca yogī; ()</gatha>
    <hangnum nr="59"/>
    <gatha type="1"> Tassā’ticārucaritassaraṇānuyutto</gatha>
    <gatha type="2">Hotevava satthari sagāravasapakpatisso,</gatha>
    <gatha type="3">Saddhindriyādi pariṇāmagato’dhigacche</gatha>
    <gatha type="last">Pītippamodabahulo kusalo’bhisandaṃ; ()</gatha>
    <hangnum nr="60"/>
    <gatha type="1"> Satthussa cetiyagharaṃva tadattabhāvo</gatha>
    <gatha type="2">Pūjāraho ca bhayabheravadukkhasayho,</gatha>
    <gatha type="3">Lajji ca bhīru labhate sahavāsasaññaṃ</gatha>
    <gatha type="last">Saggāpavaggavibhavassa bhaveyya bhāgī; ()</gatha>
    <hangnum nr="61"/>
    <gatha type="1"> Laṅkāya lakkhapatigāmavaramhi khettā-</gatha>
    <gatha type="2">Rāmādhipena guṇabhusaṇabhusitena,</gatha>
    <gatha type="3">Vikhyātanimmalayasovisarena valli-</gatha>
    <gatha type="last">Gāmubbhavena parisāvacarakkhamena; ()</gatha>
    <hangnum nr="62"/>
    <gatha type="1"> Therenu’pāyacaturena bhadattasaṅghā-</gatha>
    <gatha type="2">Nandābhidhena garunā garubhāvagena,</gatha>
    <gatha type="3">Sissoraso’panayanena nijaṃva nettaṃ</gatha>
    <gatha type="last">Rakkhaṃ vidhāya mabhivuddhiya mappito yo; ()</gatha>
    <hangnum nr="63"/>
    <gatha type="1"> Yo jīvitampi nirapekkhiya tambapaṇṇī-</gatha>
    <gatha type="2">Dīpaṃ tivāra mavatiṇṇa mimaṃ vasīhi,</gatha>
    <gatha type="3">Muttāmaṇīhi khacitena namahagghasiddhagī-</gatha>
    <gatha type="last">Caṅgoṭakena mahituṃ jinadantadhātuṃ; ()</gatha>
    <hangnum nr="64"/>
    <gatha type="1"> Sikkhāgaruṃ vajiranāma vihārasāmiṃ</gatha>
    <gatha type="2">Rājādhirājagurulañchadharaṃ yatindaṃ,</gatha>
    <gatha type="3">Katvānu’pajjhamupasampādamāpa dhamma-</gatha>
    <gatha type="last">Majjhetu motariya rammamarammaraṭṭhaṃ; ()</gatha>
    <hangnum nr="65"/>
    <gatha type="1"> Saṃvaḍḍhitaṃ pitupadādhigatena meṇḍuna</gatha>
    <gatha type="2">Raññā pasīdiya kusaggadhiyā sakāya,</gatha>
    <gatha type="3">Sissaṃ asesapariyattidharassa ñeyya-</gatha>
    <gatha type="last">Dhammābhivaṃsaviditassa’pi saṅgharañño; ()</gatha>
    <hangnum nr="66"/>
    <gatha type="1"> Saṃjayuttabhāṇakakumārabhivaṃsanāmaṃ</gatha>
    <gatha type="2">Rājādhirājagarulañchadharaṃ sudhīraṃ,</gatha>
    <gatha type="3">Therāsabhaṃ supaṭipattigaruṃ garuṃ yo</gatha>
    <gatha type="last">Nissāya dhammavinaye paṭutaṃ jagāma; ()</gatha>
    <hangnum nr="67"/>
    <gatha type="1"> Lakkhīsare moraṭunāmapure suramme</gatha>
    <gatha type="2">Jātena issarajanāyananamhi jātyā,</gatha>
    <gatha type="3">Vassaṭṭhatiṃsaparimāṇavayoguṇena</gatha>
    <gatha type="last">Pāsāṇadūrapuragocaragāmikena; ()</gatha>
    <hangnum nr="68"/>
    <gatha type="1"> Tenā’bhayādikaruṇāratanābhidhānā-</gatha>
    <gatha type="2">Rāmādhipena gaṇvācakābhāvagena,</gatha>
    <gatha type="3">Saṃsuddhabuddhaguṇādīpanatapparena</gatha>
    <gatha type="last">Saṃsārasāgarasamuttaraṇāsayena; ()</gatha>
    <hangnum nr="69"/>
    <gatha type="1"> Pītippamodajananaṃ samaṇena medhā-</gatha>
    <gatha type="2">Nandābhidhena kavinā kavikuñjarānaṃ,</gatha>
    <gatha type="3">Ādiccabandhujinarājaguṇappabandha-</gatha>
    <gatha type="last">Suddhāpadānaparidīpakathāsarīraṃ; ()</gatha>
    <hangnum nr="70"/>
    <gatha type="1"> Saddānusāsani’tihāsanighaṇṭuchando-</gatha>
    <gatha type="2">Laṅkārasāra mabhidhammakathāgabhīraṃ,</gatha>
    <gatha type="3">Saggāpavaggasukhadaṃ samatiṃsasaggaṃ</gatha>
    <gatha type="last">Vyākhyāsameta manurūpa padappayogaṃ; ()</gatha>
    <hangnum nr="71"/>
    <gatha type="1"> Dvisahassabandhasamākulaṃ jinavaṃsadīpmanākulaṃ</gatha>
    <gatha type="2">Racitaṃ samāpa samāpanaṃ paramaṃpabandhasiromaṇiṃ,</gatha>
    <gatha type="3">Subhamāghamāsikavāsare nirupaddavena tathāgate</gatha>
    <gatha type="last">Parinibbute dvisahassasaṭṭhicatussatodayahāyate; ()</gatha>
    <paragraph>Iti medhānandābhidhānena yatinā viracite sakalakavijana hadayānandadāna nidāne jinavaṃsadīpe santikenidāne bhagavato dhātuparinibbānappavattiparidīpo tiṃsatimosaggo.</paragraph>
    <centered>Sātireko santikenidānabhāgo tatiyo.</centered>
  </text>
</tree>
