<?xml version='1.0' encoding='UTF-8'?>
<tree text="Samu&#x1E6D;&#x1E6D;h&#x101;nas&#x12B;sasa&#x1E45;khepo" target="text">
  <text>
    <subhead>Samuṭṭhānassuddānaṃ</subhead>
    <hangnum nr="257"/>
    <gatha type="1"> Aniccā  sabbe saṅkhārā, dukkhānattā ca saṅkhatā;</gatha>
    <gatha type="last">Nibbānañceva paññatti, anattā iti nicchayā.</gatha>
    <gatha type="1">Buddhacande anuppanne, buddhādicce anuggate;</gatha>
    <gatha type="last">Tesaṃ sabhāgadhammānaṃ, nāmamattaṃ na nāyati.</gatha>
    <gatha type="1">Dukkaraṃ vividhaṃ katvā, pūrayitvāna pāramī;</gatha>
    <gatha type="last">Uppajjanti mahāvīrā, cakkhubhūtā sabrahmake.</gatha>
    <gatha type="1">Te desayanti saddhammaṃ, dukkhahāniṃ sukhāvahaṃ;</gatha>
    <gatha type="last">Aṅgīraso sakyamuni, sabbabhūtānukampako.</gatha>
    <gatha type="1">Sabbasattuttamo sīho, piṭake tīṇi desayi;</gatha>
    <gatha type="last">Suttantamabhidhammañca, vinayañca mahāguṇaṃ.</gatha>
    <gatha type="1">Evaṃ nīyati saddhammo, vinayo yadi tiṭṭhati;</gatha>
    <gatha type="last">Ubhato ca vibhaṅgāni, khandhakā yā ca mātikā.</gatha>
    <gatha type="1">Mālā suttaguṇeneva, parivārena ganthitā;</gatha>
    <gatha type="last">Tasseva parivārassa, samuṭṭhānaṃ niyato kataṃ.</gatha>
    <gatha type="1">Sambhedaṃ  nidānaṃ caññaṃ, sutte dissanti upari;</gatha>
    <gatha type="last">Tasmā sikkhe parivāraṃ, dhammakāmo supesaloti.</gatha>
    <subhead>Terasasamuṭṭhānaṃ</subhead>
    <gatha type="1">Vibhaṅge dvīsu paññattaṃ, uddisanti uposathe;</gatha>
    <gatha type="last">Pavakkhāmi samuṭṭhānaṃ, yathāñāyaṃ suṇātha me.</gatha>
    <gatha type="1">Pārājikaṃ  yaṃ paṭhamaṃ, dutiyañca tato paraṃ;</gatha>
    <gatha type="last">Sañcarittānubhāsanañca, atirekañca cīvaraṃ.</gatha>
    <gatha type="1">Lomāni padasodhammo, bhūtaṃ saṃvidhānena ca;</gatha>
    <gatha type="last">Theyyadesanacorī ca, ananuññātāya terasa.</gatha>
    <gatha type="1">Terasete samuṭṭhāna nayā, viññūhi cintitā.</gatha>
    <gatha type="last">Ekekasmiṃ samuṭṭhāne, sadisā idha dissare.</gatha>
    <subhead>1. Paṭhamapārājikasamuṭṭhānaṃ</subhead>
    <hangnum nr="258"/>
    <gatha type="1"> Methunaṃ  sukkasaṃsaggo, aniyatā paṭhamikā;</gatha>
    <gatha type="last">Pubbūpaparipācitā, raho bhikkhuniyā saha.</gatha>
    <gatha type="1">Sabhojane raho dve ca, aṅguli udake hasaṃ;</gatha>
    <gatha type="last">Pahāre  uggire ceva, tepaññāsā ca sekhiyā.</gatha>
    <gatha type="1">Adhakkhagāmāvassutā, talamaṭṭhañca suddhikā;</gatha>
    <gatha type="last">Vassaṃvuṭṭhā ca ovādaṃ, nānubandhe pavattiniṃ.</gatha>
    <gatha type="1">Chasattati ime sikkhā, kāyamānasikā katā;</gatha>
    <gatha type="1">Sabbe ekasamuṭṭhānā, paṭhamaṃ pārājikaṃ yathā.</gatha>
    <centered>Paṭhamapārājikasamuṭṭhānaṃ niṭṭhitaṃ.</centered>
    <subhead>2. Dutiyapārājikasamuṭṭhānaṃ</subhead>
    <hangnum nr="259"/>
    <gatha type="1"> Adinnaṃ  viggahuttari, duṭṭhullā attakāminaṃ;</gatha>
    <gatha type="last">Amūlā aññabhāgiyā, aniyatā dutiyikā.</gatha>
    <gatha type="1">Acchinde pariṇāmane, musā omasapesuṇā;</gatha>
    <gatha type="last">Duṭṭhullā pathavīkhaṇe, bhūtaṃ aññāya ujjhāpe.</gatha>
    <gatha type="1">Nikkaḍḍhanaṃ  siñcanañca, āmisahetu bhuttāvī;</gatha>
    <gatha type="last">Ehi anādari bhiṃsā, apanidhe ca jīvitaṃ.</gatha>
    <gatha type="1">Jānaṃ sappāṇakaṃ kammaṃ, ūnasaṃvāsanāsanā;</gatha>
    <gatha type="last">Sahadhammikavilekhā, moho amūlakena ca.</gatha>
    <gatha type="1">Kukkuccaṃ dhammikaṃ cīvaraṃ, datvā <note>[kukkuccaṃ dhammikaṃ cīvaraṃ (sī.), kukkuccaṃ dhammikaṃ datvā (syā.)]</note> pariṇāmeyya puggale;</gatha>
    <gatha type="last">Kiṃ te akālaṃ acchinde, duggahī nirayena ca.</gatha>
    <gatha type="1">Gaṇaṃ vibhaṅgaṃ dubbalaṃ, kathināphāsupassayaṃ;</gatha>
    <gatha type="last">Akkosacaṇḍī maccharī, gabbhinī ca pāyantiyā.</gatha>
    <gatha type="1">Dvevassaṃ  sikkhā saṅghena, tayo ceva gihīgatā;</gatha>
    <gatha type="last">Kumāribhūtā tisso ca, ūnadvādasasammatā.</gatha>
    <gatha type="1">Alaṃ tāva sokāvāsaṃ, chandā anuvassā ca dve;</gatha>
    <gatha type="last">Sikkhāpadā sattatime, samuṭṭhānā tikā katā.</gatha>
    <gatha type="1">Kāyacittena na vācā, vācācittaṃ na kāyikaṃ;</gatha>
    <gatha type="last">Tīhi dvārehi jāyanti, pārājikaṃ dutiyaṃ yathā.</gatha>
    <centered>Dutiyapārājikasamuṭṭhānaṃ niṭṭhitaṃ.</centered>
    <subhead>3. Sañcarittasamuṭṭhānaṃ</subhead>
    <hangnum nr="260"/>
    <gatha type="1"> Sañcarī  kuṭi vihāro, dhovanañca paṭiggaho;</gatha>
    <gatha type="last">Viññattuttari abhihaṭṭhuṃ, ubhinnaṃ dūtakena ca.</gatha>
    <gatha type="1">Kosiyā suddhadvebhāgā, chabbassāni nisīdanaṃ;</gatha>
    <gatha type="last">Riñcanti rūpikā ceva, ubho nānappakārakā.</gatha>
    <gatha type="1">Ūnabandhanavassikā, suttaṃ vikappanena ca;</gatha>
    <gatha type="last">Dvāradānasibbāni <note>[dvāradānasibbinī (sī. syā.)]</note> ca, pūvapaccayajoti ca.</gatha>
    <gatha type="1">Ratanaṃ sūci mañco ca, tūlaṃ nisīdanakaṇḍu ca;</gatha>
    <gatha type="last">Vassikā ca sugatena, viññatti aññaṃ cetāpanā.</gatha>
    <gatha type="1">Dve saṅghikā mahājanikā, dve puggalalahukā garu;</gatha>
    <gatha type="last">Dve vighāsā sāṭikā ca, samaṇacīvarena ca.</gatha>
    <gatha type="1">Samapaññāsime dhammā, chahi ṭhānehi jāyare;</gatha>
    <gatha type="last">Kāyato na vācācittā, vācato na kāyamanā.</gatha>
    <gatha type="1">Kāyavācā na ca cittā <note>[na cittato (sī. syā.)]</note>, kāyacittā na vācikā <note>[na vācato (sī. syā.)]</note>;</gatha>
    <gatha type="last">Vācācittā  na kāyena, tīhi dvārehi <note>[tīhi ṭhānehi (syā.)]</note> jāyare.</gatha>
    <gatha type="last">Chasamuṭṭhānikā ete, sañcarittena sādisā.</gatha>
    <centered>Sañcarittasamuṭṭhānaṃ niṭṭhitaṃ.</centered>
    <subhead>4. Samanubhāsanāsamuṭṭhānaṃ</subhead>
    <hangnum nr="261"/>
    <gatha type="1"> Bhedānuvattadubbaca , dūsaduṭṭhulladiṭṭhi ca;</gatha>
    <gatha type="last">Chandaṃ ujjagghikā dve ca, dve ca saddā na byāhare.</gatha>
    <gatha type="1">Chamā nīcāsane ṭhānaṃ, pacchato uppathena ca;</gatha>
    <gatha type="last">Vajjānuvattigahaṇā, osāre paccācikkhanā.</gatha>
    <gatha type="1">Kismiṃ saṃsaṭṭhā dve vadhi, visibbe dukkhitāya ca;</gatha>
    <gatha type="last">Puna saṃsaṭṭhā na vūpasame, ārāmañca pavāraṇā.</gatha>
    <gatha type="1">Anvaddhaṃ <note>[anvaddhamāsaṃ (sī. syā.)]</note> saha jīviniṃ, dve cīvaraṃ anubandhanā;</gatha>
    <gatha type="last">Sattatiṃsa  ime dhammā, kāyavācāya cittato.</gatha>
    <gatha type="last">Sabbe ekasamuṭṭhānā, samanubhāsanā yathā.</gatha>
    <centered>Samanubhāsanāsamuṭṭhānaṃ niṭṭhitaṃ.</centered>
    <subhead>5. Kathinasamuṭṭhānaṃ</subhead>
    <hangnum nr="262"/>
    <gatha type="1"> Ubbhataṃ kathinaṃ tīṇi, paṭhamaṃ pattabhesajjaṃ;</gatha>
    <gatha type="last">Accekaṃ cāpi sāsaṅkaṃ, pakkamantena vā duve.</gatha>
    <gatha type="1">Upassayaṃ paramparā, anatirittaṃ nimantanā;</gatha>
    <gatha type="last">Vikappaṃ rañño vikāle, vosāsāraññakena ca.</gatha>
    <gatha type="1">Ussayāsannicayañca, pure pacchā vikāle ca;</gatha>
    <gatha type="last">Pañcāhikā saṅkamanī, dvepi āvasathena ca.</gatha>
    <gatha type="1">Pasākhe  āsane ceva, tiṃsa ekūnakā ime;</gatha>
    <gatha type="last">Kāyavācā na ca cittā <note>[na cittato (syā.)]</note>, tīhi dvārehi jāyare.</gatha>
    <gatha type="last">Dvisamuṭṭhānikā sabbe, kathinena sahāsamā.</gatha>
    <centered>Kathinasamuṭṭhānaṃ niṭṭhitaṃ.</centered>
    <subhead>6. Eḷakalomasamuṭṭhānaṃ</subhead>
    <hangnum nr="263"/>
    <gatha type="1"> Eḷakalomā  dve seyyā, āhacca piṇḍabhojanaṃ;</gatha>
    <gatha type="last">Gaṇavikālasannidhi, dantaponena celakā.</gatha>
    <gatha type="1">Uyyuttaṃ senaṃ <note>[uyyuttaṃ vase (syā.)]</note> uyyodhi, surā orena nhāyanā;</gatha>
    <gatha type="last">Dubbaṇṇe dve desanikā, lasuṇupatiṭṭhe naccanā.</gatha>
    <gatha type="1">Nhānamattharaṇaṃ seyyā, antoraṭṭhe tathā bahi;</gatha>
    <gatha type="last">Antovassaṃ  cittāgāraṃ, āsandi suttakantanā.</gatha>
    <gatha type="1">Veyyāvaccaṃ sahatthā ca, abhikkhukāvāsena ca;</gatha>
    <gatha type="last">Chattaṃ yānañca saṅghāṇiṃ, alaṅkāraṃ gandhavāsitaṃ.</gatha>
    <gatha type="1">Bhikkhunī sikkhamānā ca, sāmaṇerī gihiniyā;</gatha>
    <gatha type="last">Asaṃkaccikā āpatti, cattārīsā catuttari.</gatha>
    <gatha type="1">Kāyena na vācācittena, kāyacittena na vācato;</gatha>
    <gatha type="last">Dvisamuṭṭhānikā sabbe, samā eḷakalomikāti.</gatha>
    <centered>Eḷakalomasamuṭṭhānaṃ niṭṭhitaṃ.</centered>
    <subhead>7. Padasodhammasamuṭṭhānaṃ</subhead>
    <hangnum nr="264"/>
    <gatha type="1"> Padaññatra  asammatā, tathā atthaṅgatena ca;</gatha>
    <gatha type="last">Tiracchānavijjā  dve vuttā, anokāso <note>[anokāse (sī. syā.)]</note> ca pucchanā.</gatha>
    <gatha type="1">Satta sikkhāpadā ete, vācā na kāyacittato <note>[kāyacittakā (ka.)]</note>;</gatha>
    <gatha type="last">Vācācittena jāyanti, na tu kāyena jāyare.</gatha>
    <gatha type="last">Dvisamuṭṭhānikā sabbe, padasodhammasadisā.</gatha>
    <centered>Padasodhammasamuṭṭhānaṃ niṭṭhitaṃ.</centered>
    <subhead>8. Addhānasamuṭṭhānaṃ</subhead>
    <hangnum nr="265"/>
    <gatha type="1"> Addhānanāvaṃ  paṇītaṃ, mātugāmena saṃhare;</gatha>
    <gatha type="last">Dhaññaṃ nimantitā ceva, aṭṭha ca pāṭidesanī.</gatha>
    <gatha type="1">Sikkhā pannarasa ete, kāyā na vācā na manā;</gatha>
    <gatha type="last">Kāyavācāhi jāyanti, na te cittena jāyare.</gatha>
    <gatha type="1">Kāyacittena jāyanti, na te jāyanti vācato;</gatha>
    <gatha type="last">Kāyavācāhi cittena, samuṭṭhānā catubbidhā.</gatha>
    <gatha type="last">Paññattā  buddhañāṇena, addhānena sahā samā <note>[samānayā (syā.)]</note>.</gatha>
    <centered>Addhānasamuṭṭhānaṃ niṭṭhitaṃ.</centered>
    <subhead>9. Theyyasatthasamuṭṭhānaṃ</subhead>
    <hangnum nr="266"/>
    <gatha type="1"> Theyyasatthaṃ  upassuti, sūpaviññāpanena ca;</gatha>
    <gatha type="last">Rattichannañca okāsaṃ, ete byūhena sattamā.</gatha>
    <gatha type="1">Kāyacittena jāyanti, na te jāyanti vācato;</gatha>
    <gatha type="last">Tīhi dvārehi jāyanti, dvisamuṭṭhānikā ime.</gatha>
    <gatha type="last">Theyyasatthasamuṭṭhānā, desitādiccabandhunā.</gatha>
    <centered>Theyyasatthasamuṭṭhānaṃ niṭṭhitaṃ.</centered>
    <subhead>10. Dhammadesanāsamuṭṭhānaṃ</subhead>
    <hangnum nr="267"/>
    <gatha type="1"> Chattapāṇissa saddhammaṃ, na desenti tathāgatā;</gatha>
    <gatha type="last">Evameva <note>[tatheva (sī. syā.)]</note> daṇḍapāṇissa, satthaāvudhapāṇinaṃ.</gatha>
    <gatha type="1">Pādukupāhanā yānaṃ, seyyapallatthikāya ca;</gatha>
    <gatha type="last">Veṭhitoguṇṭhito ceva, ekādasamanūnakā.</gatha>
    <gatha type="1">Vācācittena jāyanti, na te jāyanti kāyato;</gatha>
    <gatha type="last">Sabbe ekasamuṭṭhānā, samakā dhammadesane.</gatha>
    <centered>Dhammadesanāsamuṭṭhānaṃ niṭṭhitaṃ.</centered>
    <subhead>11. Bhūtārocanasamuṭṭhānaṃ</subhead>
    <hangnum nr="268"/>
    <gatha type="1"> Bhūtaṃ  kāyena jāyati, na vācā na ca cittato;</gatha>
    <gatha type="last">Vācato ca samuṭṭhāti, na kāyā na ca cittato.</gatha>
    <gatha type="1">Kāyavācāya  jāyati, na tu jāyati cittato;</gatha>
    <gatha type="last">Bhūtārocanakā  nāma, tīhi ṭhānehi jāyati.</gatha>
    <centered>Bhūtārocanasamuṭṭhānaṃ niṭṭhitaṃ.</centered>
    <subhead>12. Corivuṭṭhāpanasamuṭṭhānaṃ</subhead>
    <hangnum nr="269"/>
    <gatha type="1"> Corī vācāya cittena, na taṃ jāyati kāyato;</gatha>
    <gatha type="2">Jāyati tīhi dvārehi, corivuṭṭhāpanaṃ idaṃ;</gatha>
    <gatha type="last">Akataṃ dvisamuṭṭhānaṃ, dhammarājena bhāsitaṃ <note>[ṭhapitaṃ (syā.)]</note>.</gatha>
    <centered>Corivuṭṭhāpanasamuṭṭhānaṃ niṭṭhitaṃ.</centered>
    <subhead>13. Ananuññātasamuṭṭhānaṃ</subhead>
    <hangnum nr="270"/>
    <gatha type="1"> Ananuññātaṃ vācāya, na kāyā na ca cittato;</gatha>
    <gatha type="last">Jāyati kāyavācāya, na taṃ jāyati cittato.</gatha>
    <gatha type="1">Jāyati vācācittena, na taṃ jāyati kāyato;</gatha>
    <gatha type="last">Jāyati  tīhi dvārehi, akataṃ catuṭhānikaṃ.</gatha>
    <centered>Ananuññātasamuṭṭhānaṃ niṭṭhitaṃ.</centered>
    <gatha type="1">Samuṭṭhānañhi saṅkhepaṃ, dasa tīṇi sudesitaṃ;</gatha>
    <gatha type="2">Asammohakaraṃ ṭhānaṃ, nettidhammānulomikaṃ;</gatha>
    <gatha type="last">Dhārayanto imaṃ viññū, samuṭṭhāne na muyhatīti.</gatha>
    <centered>Samuṭṭhānasīsasaṅkhepo niṭṭhito.</centered>
  </text>
</tree>
