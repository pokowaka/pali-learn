<?xml version='1.0' encoding='UTF-8'?>
<tree text="M&#x101;tik&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <subhead>1. Tikamātikā</subhead>
    <paragraph nr="1"> (Ka) kusalā  dhammā.</paragraph>
    <paragraph>(Kha) akusalā dhammā.</paragraph>
    <paragraph>(Ga) abyākatā dhammā.</paragraph>
    <paragraph nr="2"> (Ka) sukhāya  vedanāya sampayuttā dhammā.</paragraph>
    <paragraph>(Kha) dukkhāya vedanāya sampayuttā dhammā.</paragraph>
    <paragraph>(Ga) adukkhamasukhāya vedanāya sampayuttā dhammā.</paragraph>
    <paragraph nr="3"> (Ka) vipākā dhammā.</paragraph>
    <paragraph>(Kha) vipākadhammadhammā.</paragraph>
    <paragraph>(Ga) nevavipākanavipākadhammadhammā.</paragraph>
    <paragraph nr="4"> (Ka) upādiṇṇupādāniyā <note>[upādinnupādāniyā (syā.)]</note> dhammā.</paragraph>
    <paragraph>(Kha) anupādiṇṇupādāniyā dhammā.</paragraph>
    <paragraph>(Ga) anupādiṇṇaanupādāniyā <note>[anupādinnānupādāniyā (syā.)]</note> dhammā.</paragraph>
    <paragraph nr="5"> (Ka) saṃkiliṭṭhasaṃkilesikā dhammā.</paragraph>
    <paragraph>(Kha) asaṃkiliṭṭhasaṃkilesikā dhammā.</paragraph>
    <paragraph>(Ga) asaṃkiliṭṭhaasaṃkilesikā <note>[asaṃkiliṭṭhāsaṃkilesikā (syā.)]</note> dhammā.</paragraph>
    <paragraph nr="6"> (Ka) savitakkasavicārā  dhammā.</paragraph>
    <paragraph>(Kha) avitakkavicāramattā dhammā.</paragraph>
    <paragraph>(Ga) avitakkaavicārā <note>[avitakkāvicārā (syā.)]</note> dhammā.</paragraph>
    <paragraph nr="7"> (Ka) pītisahagatā dhammā.</paragraph>
    <paragraph>(Kha) sukhasahagatā dhammā.</paragraph>
    <paragraph>(Ga) upekkhāsahagatā dhammā.</paragraph>
    <paragraph nr="8"> (Ka) dassanena pahātabbā dhammā.</paragraph>
    <paragraph>(Kha) bhāvanāya pahātabbā dhammā.</paragraph>
    <paragraph>(Ga) neva dassanena na bhāvanāya pahātabbā dhammā.</paragraph>
    <paragraph nr="9"> (Ka) dassanena pahātabbahetukā dhammā.</paragraph>
    <paragraph>(Kha) bhāvanāya pahātabbahetukā dhammā.</paragraph>
    <paragraph>(Ga) neva dassanena na bhāvanāya pahātabbahetukā dhammā.</paragraph>
    <paragraph nr="10"> (Ka) ācayagāmino  dhammā.</paragraph>
    <paragraph>(Kha) apacayagāmino dhammā.</paragraph>
    <paragraph>(Ga) nevācayagāmināpacayagāmino <note>[nevācayagāmino nāpacayagāmino (syā.)]</note> dhammā.</paragraph>
    <paragraph nr="11"> (Ka) sekkhā dhammā.</paragraph>
    <paragraph>(Kha) asekkhā dhammā.</paragraph>
    <paragraph>(Ga) nevasekkhanāsekkhā <note>[nevasekkhānāsekkhā (sī. syā.)]</note> dhammā.</paragraph>
    <paragraph nr="12"> (Ka) parittā dhammā.</paragraph>
    <paragraph>(Kha) mahaggatā dhammā.</paragraph>
    <paragraph>(Ga) appamāṇā dhammā.</paragraph>
    <paragraph nr="13"> (Ka) parittārammaṇā dhammā.</paragraph>
    <paragraph>(Kha) mahaggatārammaṇā  dhammā.</paragraph>
    <paragraph>(Ga) appamāṇārammaṇā dhammā.</paragraph>
    <paragraph nr="14"> (Ka) hīnā  dhammā.</paragraph>
    <paragraph>(Kha) majjhimā dhammā.</paragraph>
    <paragraph>(Ga) paṇītā dhammā.</paragraph>
    <paragraph nr="15"> (Ka) micchattaniyatā dhammā.</paragraph>
    <paragraph>(Kha) sammattaniyatā dhammā.</paragraph>
    <paragraph>(Ga) aniyatā dhammā.</paragraph>
    <paragraph nr="16"> (Ka) maggārammaṇā dhammā.</paragraph>
    <paragraph>(Kha) maggahetukā dhammā.</paragraph>
    <paragraph>(Ga) maggādhipatino dhammā.</paragraph>
    <paragraph nr="17"> (Ka) uppannā dhammā.</paragraph>
    <paragraph>(Kha) anuppannā dhammā.</paragraph>
    <paragraph>(Ga) uppādino dhammā.</paragraph>
    <paragraph nr="18"> (Ka) atītā  dhammā.</paragraph>
    <paragraph>(Kha) anāgatā dhammā.</paragraph>
    <paragraph>(Ga) paccuppannā dhammā.</paragraph>
    <paragraph nr="19"> (Ka) atītārammaṇā dhammā.</paragraph>
    <paragraph>(Kha) anāgatārammaṇā dhammā.</paragraph>
    <paragraph>(Ga) paccuppannārammaṇā dhammā.</paragraph>
    <paragraph nr="20"> (Ka) ajjhattā dhammā.</paragraph>
    <paragraph>(Kha) bahiddhā dhammā.</paragraph>
    <paragraph>(Ga) ajjhattabahiddhā dhammā.</paragraph>
    <paragraph nr="21"> (Ka) ajjhattārammaṇā dhammā.</paragraph>
    <paragraph>(Kha) bahiddhārammaṇā dhammā.</paragraph>
    <paragraph>(Ga) ajjhattabahiddhārammaṇā dhammā.</paragraph>
    <paragraph nr="22"> (Ka) sanidassanasappaṭighā dhammā.</paragraph>
    <paragraph>(Kha) anidassanasappaṭighā dhammā.</paragraph>
    <paragraph>(Ga) anidassanaappaṭighā <note>[anidassanāppaṭighā (syā.)]</note> dhammā.</paragraph>
    <centered>Tikamātikā.</centered>
    <title>2. Dukamātikā</title>
    <subhead>Hetugocchakaṃ</subhead>
    <paragraph nr="1"> (Ka) hetū  dhammā.</paragraph>
    <paragraph>(Kha) na hetū dhammā.</paragraph>
    <paragraph nr="2"> (Ka) sahetukā  dhammā.</paragraph>
    <paragraph>(Kha) ahetukā dhammā.</paragraph>
    <paragraph nr="3"> (Ka) hetusampayuttā dhammā.</paragraph>
    <paragraph>(Kha) hetuvippayuttā dhammā.</paragraph>
    <paragraph nr="4"> (Ka) hetū ceva dhammā sahetukā ca.</paragraph>
    <paragraph>(Kha) sahetukā ceva dhammā na ca hetū.</paragraph>
    <paragraph nr="5"> (Ka) hetū ceva dhammā hetusampayuttā ca.</paragraph>
    <paragraph>(Kha) hetusampayuttā ceva dhammā na ca hetū.</paragraph>
    <paragraph nr="6"> (Ka) na hetū kho pana dhammā sahetukāpi.</paragraph>
    <paragraph>(Kha) ahetukāpi.</paragraph>
    <centered>Hetugocchakaṃ.</centered>
    <subhead>Cūḷantaradukaṃ</subhead>
    <paragraph nr="7"> (Ka) sappaccayā dhammā.</paragraph>
    <paragraph>(Kha) appaccayā dhammā.</paragraph>
    <paragraph nr="8"> (Ka) saṅkhatā dhammā.</paragraph>
    <paragraph>(Kha) asaṅkhatā dhammā.</paragraph>
    <paragraph nr="9"> (Ka) sanidassanā  dhammā.</paragraph>
    <paragraph>(Kha) anidassanā dhammā.</paragraph>
    <paragraph nr="10"> (Ka) sappaṭighā  dhammā.</paragraph>
    <paragraph>(Kha) appaṭighā dhammā.</paragraph>
    <paragraph nr="11"> (Ka) rūpino  dhammā.</paragraph>
    <paragraph>(Kha) arūpino dhammā.</paragraph>
    <paragraph nr="12"> (Ka) lokiyā dhammā .</paragraph>
    <paragraph>(Kha) lokuttarā dhammā.</paragraph>
    <paragraph nr="13"> (Ka) kenaci viññeyyā dhammā.</paragraph>
    <paragraph>(Kha) kenaci na viññeyyā dhammā.</paragraph>
    <centered>Cūḷantaradukaṃ.</centered>
    <subhead>Āsavagocchakaṃ</subhead>
    <paragraph nr="14"> (Ka) āsavā dhammā.</paragraph>
    <paragraph>(Kha) no āsavā dhammā.</paragraph>
    <paragraph nr="15"> (Ka) sāsavā dhammā.</paragraph>
    <paragraph>(Kha) anāsavā dhammā.</paragraph>
    <paragraph nr="16"> (Ka) āsavasampayuttā dhammā.</paragraph>
    <paragraph>(Kha) āsavavippayuttā dhammā.</paragraph>
    <paragraph nr="17"> (Ka) āsavā ceva dhammā sāsavā ca.</paragraph>
    <paragraph>(Kha) sāsavā ceva dhammā no ca āsavā.</paragraph>
    <paragraph nr="18"> (Ka) āsavā  ceva dhammā āsavasampayuttā ca.</paragraph>
    <paragraph>(Kha) āsavasampayuttā ceva dhammā no ca āsavā.</paragraph>
    <paragraph nr="19"> (Ka) āsavavippayuttā kho pana dhammā sāsavāpi.</paragraph>
    <paragraph>(Kha) anāsavāpi.</paragraph>
    <centered>Āsavagocchakaṃ.</centered>
    <subhead>Saṃyojanagocchakaṃ</subhead>
    <paragraph nr="20"> (Ka) saṃyojanā dhammā.</paragraph>
    <paragraph>(Kha) no saṃyojanā dhammā.</paragraph>
    <paragraph nr="21"> (Ka) saṃyojaniyā  dhammā.</paragraph>
    <paragraph>(Kha) asaṃyojaniyā dhammā.</paragraph>
    <paragraph nr="22"> (Ka) saṃyojanasampayuttā dhammā.</paragraph>
    <paragraph>(Kha) saṃyojanavippayuttā dhammā.</paragraph>
    <paragraph nr="23"> (Ka) saṃyojanā ceva dhammā saṃyojaniyā ca.</paragraph>
    <paragraph>(Kha) saṃyojaniyā ceva dhammā no ca saṃyojanā.</paragraph>
    <paragraph nr="24"> (Ka) saṃyojanā ceva dhammā saṃyojanasampayuttā ca.</paragraph>
    <paragraph>(Kha) saṃyojanasampayuttā ceva dhammā no ca saṃyojanā.</paragraph>
    <paragraph nr="25"> (Ka) saṃyojanavippayuttā kho pana dhammā saṃyojaniyāpi.</paragraph>
    <paragraph>(Kha) asaṃyojaniyāpi.</paragraph>
    <centered>Saṃyojanagocchakaṃ.</centered>
    <subhead>Ganthagocchakaṃ</subhead>
    <paragraph nr="26"> (Ka) ganthā  dhammā.</paragraph>
    <paragraph>(Kha) no ganthā dhammā.</paragraph>
    <paragraph nr="27"> (Ka) ganthaniyā dhammā.</paragraph>
    <paragraph>(Kha) aganthaniyā dhammā.</paragraph>
    <paragraph nr="28"> (Ka) ganthasampayuttā dhammā.</paragraph>
    <paragraph>(Kha) ganthavippayuttā dhammā.</paragraph>
    <paragraph nr="29"> (Ka) ganthā ceva dhammā ganthaniyā ca.</paragraph>
    <paragraph>(Kha) ganthaniyā ceva dhammā no ca ganthā.</paragraph>
    <paragraph nr="30"> (Ka) ganthā ceva dhammā  ganthasampayuttā ca.</paragraph>
    <paragraph>(Kha) ganthasampayuttā ceva dhammā no ca ganthā.</paragraph>
    <paragraph nr="31"> (Ka) ganthavippayuttā  kho pana dhammā ganthaniyāpi.</paragraph>
    <paragraph>(Kha) aganthaniyāpi.</paragraph>
    <centered>Ganthagocchakaṃ.</centered>
    <subhead>Oghagocchakaṃ</subhead>
    <paragraph nr="32"> (Ka) oghā dhammā.</paragraph>
    <paragraph>(Kha) no oghā dhammā.</paragraph>
    <paragraph nr="33"> (Ka) oghaniyā dhammā.</paragraph>
    <paragraph>(Kha) anoghaniyā dhammā.</paragraph>
    <paragraph nr="34"> (Ka) oghasampayuttā  dhammā.</paragraph>
    <paragraph>(Kha) oghavippayuttā dhammā.</paragraph>
    <paragraph nr="35"> (Ka) oghā ceva dhammā oghaniyā ca.</paragraph>
    <paragraph>(Kha) oghaniyā ceva dhammā no ca oghā.</paragraph>
    <paragraph nr="36"> (Ka) oghā ceva dhammā oghasampayuttā ca.</paragraph>
    <paragraph>(Kha) oghasampayuttā ceva dhammā no ca oghā.</paragraph>
    <paragraph nr="37"> (Ka) oghavippayuttā kho pana dhammā oghaniyāpi.</paragraph>
    <paragraph>(Kha) anoghaniyāpi.</paragraph>
    <centered>Oghagocchakaṃ.</centered>
    <subhead>Yogagocchakaṃ</subhead>
    <paragraph nr="38"> (Ka) yogā dhammā.</paragraph>
    <paragraph>(Kha) no yogā dhammā.</paragraph>
    <paragraph nr="39"> (Ka) yoganiyā dhammā.</paragraph>
    <paragraph>(Kha) ayoganiyā dhammā.</paragraph>
    <paragraph nr="40"> (Ka) yogasampayuttā dhammā.</paragraph>
    <paragraph>(Kha) yogavippayuttā dhammā.</paragraph>
    <paragraph nr="41"> (Ka) yogā  ceva dhammā yoganiyā ca.</paragraph>
    <paragraph>(Kha) yoganiyā ceva dhammā no ca yogā.</paragraph>
    <paragraph nr="42"> (Ka) yogā  ceva dhammā yogasampayuttā ca.</paragraph>
    <paragraph>(Kha) yogasampayuttā ceva dhammā no ca yogā.</paragraph>
    <paragraph nr="43"> (Ka) yogavippayuttā kho pana dhammā yoganiyāpi.</paragraph>
    <paragraph>(Kha) ayoganiyāpi.</paragraph>
    <centered>Yogagocchakaṃ.</centered>
    <subhead>Nīvaraṇagocchakaṃ</subhead>
    <paragraph nr="44"> (Ka) nīvaraṇā dhammā.</paragraph>
    <paragraph>(Kha) no nīvaraṇā dhammā.</paragraph>
    <paragraph nr="45"> (Ka) nīvaraṇiyā dhammā.</paragraph>
    <paragraph>(Kha) anīvaraṇiyā dhammā.</paragraph>
    <paragraph nr="46"> (Ka) nīvaraṇasampayuttā dhammā.</paragraph>
    <paragraph>(Kha) nīvaraṇavippayuttā dhammā.</paragraph>
    <paragraph nr="47"> (Ka) nīvaraṇā ceva dhammā nīvaraṇiyā ca.</paragraph>
    <paragraph>(Kha) nīvaraṇiyā ceva dhammā no ca nīvaraṇā.</paragraph>
    <paragraph nr="48"> (Ka) nīvaraṇā ceva dhammā nīvaraṇasampayuttā ca.</paragraph>
    <paragraph>(Kha) nīvaraṇasampayuttā ceva dhammā no ca nīvaraṇā.</paragraph>
    <paragraph nr="49"> (Ka) nīvaraṇavippayuttā kho pana dhammā nīvaraṇiyāpi.</paragraph>
    <paragraph>(Kha) anīvaraṇiyāpi .</paragraph>
    <centered>Nīvaraṇagocchakaṃ.</centered>
    <subhead>Parāmāsagocchakaṃ</subhead>
    <paragraph nr="50"> (Ka) parāmāsā  dhammā.</paragraph>
    <paragraph>(Kha) no parāmāsā dhammā.</paragraph>
    <paragraph nr="51"> (Ka) parāmaṭṭhā dhammā.</paragraph>
    <paragraph>(Kha) aparāmaṭṭhā dhammā.</paragraph>
    <paragraph nr="52"> (Ka) parāmāsasampayuttā dhammā.</paragraph>
    <paragraph>(Kha) parāmāsavippayuttā dhammā.</paragraph>
    <paragraph nr="53"> (Ka) parāmāsā ceva dhammā parāmaṭṭhā ca.</paragraph>
    <paragraph>(Kha) parāmaṭṭhā ceva dhammā no ca parāmāsā.</paragraph>
    <paragraph nr="54"> (Ka) parāmāsavippayuttā kho pana dhammā parāmaṭṭhāpi.</paragraph>
    <paragraph>(Kha) aparāmaṭṭhāpi.</paragraph>
    <centered>Parāmāsagocchakaṃ.</centered>
    <subhead>Mahantaradukaṃ</subhead>
    <paragraph nr="55"> (Ka) sārammaṇā dhammā.</paragraph>
    <paragraph>(Kha) anārammaṇā dhammā.</paragraph>
    <paragraph nr="56"> (Ka) cittā dhammā.</paragraph>
    <paragraph>(Kha) no cittā dhammā.</paragraph>
    <paragraph nr="57"> (Ka) cetasikā dhammā.</paragraph>
    <paragraph>(Kha) acetasikā dhammā.</paragraph>
    <paragraph nr="58"> (Ka) cittasampayuttā  dhammā.</paragraph>
    <paragraph>(Kha) cittavippayuttā dhammā.</paragraph>
    <paragraph nr="59"> (Ka) cittasaṃsaṭṭhā dhammā.</paragraph>
    <paragraph>(Kha) cittavisaṃsaṭṭhā dhammā.</paragraph>
    <paragraph nr="60"> (Ka) cittasamuṭṭhānā dhammā.</paragraph>
    <paragraph>(Kha) no cittasamuṭṭhānā dhammā.</paragraph>
    <paragraph nr="61"> (Ka) cittasahabhuno  dhammā.</paragraph>
    <paragraph>(Kha) no cittasahabhuno dhammā.</paragraph>
    <paragraph nr="62"> (Ka) cittānuparivattino dhammā.</paragraph>
    <paragraph>(Kha) no cittānuparivattino dhammā.</paragraph>
    <paragraph nr="63"> (Ka) cittasaṃsaṭṭhasamuṭṭhānā dhammā.</paragraph>
    <paragraph>(Kha) no cittasaṃsaṭṭhasamuṭṭhānā dhammā.</paragraph>
    <paragraph nr="64"> (Ka) cittasaṃsaṭṭhasamuṭṭhānasahabhuno dhammā.</paragraph>
    <paragraph>(Kha) no cittasaṃsaṭṭhasamuṭṭhānasahabhuno dhammā.</paragraph>
    <paragraph nr="65"> (Ka) cittasaṃsaṭṭhasamuṭṭhānānuparivattino dhammā.</paragraph>
    <paragraph>(Kha) no cittasaṃsaṭṭhasamuṭṭhānānuparivattino dhammā.</paragraph>
    <paragraph nr="66"> (Ka) ajjhattikā dhammā.</paragraph>
    <paragraph>(Kha) bāhirā dhammā.</paragraph>
    <paragraph nr="67"> (Ka) upādā dhammā.</paragraph>
    <paragraph>(Kha) no upādā dhammā.</paragraph>
    <paragraph nr="68"> (Ka) upādiṇṇā <note>[upādinnā (sī. syā.)]</note> dhammā.</paragraph>
    <paragraph>(Kha) anupādiṇṇā dhammā.</paragraph>
    <centered>Mahantaradukaṃ.</centered>
    <subhead>Upādānagocchakaṃ</subhead>
    <paragraph nr="69"> (Ka) upādānā  dhammā.</paragraph>
    <paragraph>(Kha) no upādānā dhammā.</paragraph>
    <paragraph nr="70"> (Ka) upādāniyā dhammā.</paragraph>
    <paragraph>(Kha) anupādāniyā dhammā.</paragraph>
    <paragraph nr="71"> (Ka) upādānasampayuttā dhammā.</paragraph>
    <paragraph>(Kha) upādānavippayuttā dhammā.</paragraph>
    <paragraph nr="72"> (Ka) upādānā ceva dhammā upādāniyā ca.</paragraph>
    <paragraph>(Kha) upādāniyā ceva dhammā no ca upādānā.</paragraph>
    <paragraph nr="73"> (Ka) upādānā  ceva dhammā upādānasampayuttā ca.</paragraph>
    <paragraph>(Kha) upādānasampayuttā ceva dhammā no ca upādānā.</paragraph>
    <paragraph nr="74"> (Ka) upādānavippayuttā  kho pana dhammā upādāniyāpi.</paragraph>
    <paragraph>(Kha) anupādāniyāpi.</paragraph>
    <centered>Upādānagocchakaṃ.</centered>
    <subhead>Kilesagocchakaṃ</subhead>
    <paragraph nr="75"> (Ka) kilesā  dhammā.</paragraph>
    <paragraph>(Kha) no kilesā dhammā.</paragraph>
    <paragraph nr="76"> (Ka) saṃkilesikā dhammā.</paragraph>
    <paragraph>(Kha) asaṃkilesikā dhammā.</paragraph>
    <paragraph nr="77"> (Ka) saṃkiliṭṭhā dhammā.</paragraph>
    <paragraph>(Kha) asaṃkiliṭṭhā dhammā.</paragraph>
    <paragraph nr="78"> (Ka) kilesasampayuttā dhammā.</paragraph>
    <paragraph>(Kha) kilesavippayuttā dhammā.</paragraph>
    <paragraph nr="79"> (Ka) kilesā ceva dhammā saṃkilesikā ca.</paragraph>
    <paragraph>(Kha) saṃkilesikā ceva dhammā no ca kilesā.</paragraph>
    <paragraph nr="80"> (Ka) kilesā ceva dhammā saṃkiliṭṭhā ca.</paragraph>
    <paragraph>(Kha) saṃkiliṭṭhā ceva dhammā no ca kilesā.</paragraph>
    <paragraph nr="81"> (Ka) kilesā ceva dhammā kilesasampayuttā ca.</paragraph>
    <paragraph>(Kha) kilesasampayuttā ceva dhammā no ca kilesā.</paragraph>
    <paragraph nr="82"> (Ka) kilesavippayuttā kho pana dhammā saṃkilesikāpi.</paragraph>
    <paragraph>(Kha) asaṃkilesikāpi.</paragraph>
    <centered>Kilesagocchakaṃ.</centered>
    <subhead>Piṭṭhidukaṃ</subhead>
    <paragraph nr="83"> (Ka) dassanena  pahātabbā dhammā.</paragraph>
    <paragraph>(Kha) na dassanena pahātabbā dhammā.</paragraph>
    <paragraph nr="84"> (Ka) bhāvanāya pahātabbā dhammā.</paragraph>
    <paragraph>(Kha) na bhāvanāya pahātabbā dhammā.</paragraph>
    <paragraph nr="85"> (Ka) dassanena pahātabbahetukā dhammā.</paragraph>
    <paragraph>(Kha) na dassanena pahātabbahetukā dhammā.</paragraph>
    <paragraph nr="86"> (Ka) bhāvanāya pahātabbahetukā dhammā.</paragraph>
    <paragraph>(Kha) na bhāvanāya pahātabbahetukā dhammā.</paragraph>
    <paragraph nr="87"> (Ka) savitakkā dhammā.</paragraph>
    <paragraph>(Kha) avitakkā dhammā.</paragraph>
    <paragraph nr="88"> (Ka) savicārā dhammā.</paragraph>
    <paragraph>(Kha) avicārā dhammā.</paragraph>
    <paragraph nr="89"> (Ka) sappītikā  dhammā.</paragraph>
    <paragraph>(Kha) appītikā dhammā.</paragraph>
    <paragraph nr="90"> (Ka) pītisahagatā dhammā.</paragraph>
    <paragraph>(Kha) na pītisahagatā dhammā.</paragraph>
    <paragraph nr="91"> (Ka) sukhasahagatā dhammā.</paragraph>
    <paragraph>(Kha) na sukhasahagatā dhammā.</paragraph>
    <paragraph nr="92"> (Ka) upekkhāsahagatā dhammā.</paragraph>
    <paragraph>(Kha) na upekkhāsahagatā dhammā.</paragraph>
    <paragraph nr="93"> (Ka) kāmāvacarā  dhammā.</paragraph>
    <paragraph>(Kha) na kāmāvacarā dhammā.</paragraph>
    <paragraph nr="94"> (Ka) rūpāvacarā dhammā.</paragraph>
    <paragraph>(Kha) na rūpāvacarā dhammā.</paragraph>
    <paragraph nr="95"> (Ka) arūpāvacarā dhammā.</paragraph>
    <paragraph>(Kha) na arūpāvacarā dhammā.</paragraph>
    <paragraph nr="96"> (Ka) pariyāpannā  dhammā.</paragraph>
    <paragraph>(Kha) apariyāpannā dhammā.</paragraph>
    <paragraph nr="97"> (Ka) niyyānikā dhammā.</paragraph>
    <paragraph>(Kha) aniyyānikā dhammā.</paragraph>
    <paragraph nr="98"> (Ka) niyatā  dhammā.</paragraph>
    <paragraph>(Kha) aniyatā dhammā.</paragraph>
    <paragraph nr="99"> (Ka) sauttarā dhammā.</paragraph>
    <paragraph>(Kha) anuttarā dhammā.</paragraph>
    <paragraph nr="100"> (Ka) saraṇā dhammā.</paragraph>
    <paragraph>(Kha) araṇā dhammā.</paragraph>
    <centered>Piṭṭhidukaṃ.</centered>
    <centered>Abhidhammadukamātikā.</centered>
    <subhead>Suttantikadukamātikā</subhead>
    <paragraph nr="101"> (Ka) vijjābhāgino  dhammā.</paragraph>
    <paragraph>(Kha) avijjābhāgino dhammā.</paragraph>
    <paragraph nr="102"> (Ka) vijjūpamā dhammā.</paragraph>
    <paragraph>(Kha) vajirūpamā dhammā.</paragraph>
    <paragraph nr="103"> (Ka) bālā dhammā.</paragraph>
    <paragraph>(Kha) paṇḍitā dhammā.</paragraph>
    <paragraph nr="104"> (Ka) kaṇhā dhammā.</paragraph>
    <paragraph>(Kha) sukkā dhammā.</paragraph>
    <paragraph nr="105"> (Ka) tapanīyā dhammā.</paragraph>
    <paragraph>(Kha) atapanīyā dhammā.</paragraph>
    <paragraph nr="106"> (Ka) adhivacanā dhammā.</paragraph>
    <paragraph>(Kha) adhivacanapathā dhammā.</paragraph>
    <paragraph nr="107"> (Ka) nirutti  dhammā.</paragraph>
    <paragraph>(Kha) niruttipathā dhammā.</paragraph>
    <paragraph nr="108"> (Ka) paññatti dhammā.</paragraph>
    <paragraph>(Kha) paññattipathā dhammā.</paragraph>
    <paragraph nr="109"> (Ka) nāmañca.</paragraph>
    <paragraph>(Kha) rūpañca.</paragraph>
    <paragraph nr="110"> (Ka) avijjā ca.</paragraph>
    <paragraph>(Kha) bhavataṇhā ca.</paragraph>
    <paragraph nr="111"> (Ka) bhavadiṭṭhi  ca.</paragraph>
    <paragraph>(Kha) vibhavadiṭṭhi ca.</paragraph>
    <paragraph nr="112"> (Ka) sassatadiṭṭhi ca.</paragraph>
    <paragraph>(Kha) ucchedadiṭṭhi ca.</paragraph>
    <paragraph nr="113"> (Ka) antavā diṭṭhi ca.</paragraph>
    <paragraph>(Kha) anantavā diṭṭhi ca.</paragraph>
    <paragraph nr="114"> (Ka) pubbantānudiṭṭhi ca.</paragraph>
    <paragraph>(Kha) aparantānudiṭṭhi ca.</paragraph>
    <paragraph nr="115"> (Ka) ahirikañca.</paragraph>
    <paragraph>(Kha) anottappañca.</paragraph>
    <paragraph nr="116"> (Ka) hirī ca.</paragraph>
    <paragraph>(Kha) ottappañca.</paragraph>
    <paragraph nr="117"> (Ka) dovacassatā ca.</paragraph>
    <paragraph>(Kha) pāpamittatā ca.</paragraph>
    <paragraph nr="118"> (Ka) sovacassatā ca.</paragraph>
    <paragraph>(Kha) kalyāṇamittatā ca.</paragraph>
    <paragraph nr="119"> (Ka) āpattikusalatā ca.</paragraph>
    <paragraph>(Kha) āpattivuṭṭhānakusalatā ca.</paragraph>
    <paragraph nr="120"> (Ka) samāpattikusalatā ca.</paragraph>
    <paragraph>(Kha) samāpattivuṭṭhānakusalatā ca.</paragraph>
    <paragraph nr="121"> (Ka) dhātukusalatā  ca.</paragraph>
    <paragraph>(Kha) manasikārakusalatā  ca.</paragraph>
    <paragraph nr="122"> (Ka) āyatanakusalatā  ca.</paragraph>
    <paragraph>(Kha) paṭiccasamuppādakusalatā ca.</paragraph>
    <paragraph nr="123"> (Ka) ṭhānakusalatā ca.</paragraph>
    <paragraph>(Kha) aṭṭhānakusalatā ca.</paragraph>
    <paragraph nr="124"> (Ka) ajjavo ca.</paragraph>
    <paragraph>(Kha) maddavo ca.</paragraph>
    <paragraph nr="125"> (Ka) khanti ca.</paragraph>
    <paragraph>(Kha) soraccañca.</paragraph>
    <paragraph nr="126"> (Ka) sākhalyañca.</paragraph>
    <paragraph>(Kha) paṭisanthāro ca <note>[paṭisandhāro ca (ka.)]</note>.</paragraph>
    <paragraph nr="127"> (Ka) indriyesu aguttadvāratā ca.</paragraph>
    <paragraph>(Kha) bhojane amattaññutā ca.</paragraph>
    <paragraph nr="128"> (Ka) indriyesu guttadvāratā ca.</paragraph>
    <paragraph>(Kha) bhojane mattaññutā ca.</paragraph>
    <paragraph nr="129"> (Ka) muṭṭhasaccañca.</paragraph>
    <paragraph>(Kha) asampajaññañca.</paragraph>
    <paragraph nr="130"> (Ka) sati ca.</paragraph>
    <paragraph>(Kha) sampajaññañca.</paragraph>
    <paragraph nr="131"> (Ka) paṭisaṅkhānabalañca.</paragraph>
    <paragraph>(Kha) bhāvanābalañca.</paragraph>
    <paragraph nr="132"> (Ka) samatho  ca.</paragraph>
    <paragraph>(Kha) vipassanā ca.</paragraph>
    <paragraph nr="133"> (Ka) samathanimittañca .</paragraph>
    <paragraph>(Kha) paggāhanimittañca.</paragraph>
    <paragraph nr="134"> (Ka) paggāho  ca.</paragraph>
    <paragraph>(Kha) avikkhepo ca.</paragraph>
    <paragraph nr="135"> (Ka) sīlavipatti ca.</paragraph>
    <paragraph>(Kha) diṭṭhivipatti ca.</paragraph>
    <paragraph nr="136"> (Ka) sīlasampadā ca.</paragraph>
    <paragraph>(Kha) diṭṭhisampadā ca.</paragraph>
    <paragraph nr="137"> (Ka) sīlavisuddhi ca.</paragraph>
    <paragraph>(Kha) diṭṭhivisuddhi ca.</paragraph>
    <paragraph nr="138"> (Ka) diṭṭhivisuddhi kho pana.</paragraph>
    <paragraph>(Kha) yathādiṭṭhissa ca padhānaṃ.</paragraph>
    <paragraph nr="139"> (Ka) saṃvego ca saṃvejaniyesu ṭhānesu.</paragraph>
    <paragraph>(Kha) saṃviggassa ca yoniso padhānaṃ.</paragraph>
    <paragraph nr="140"> (Ka) asantuṭṭhitā ca kusalesu dhammesu.</paragraph>
    <paragraph>(Kha) appaṭivānitā ca padhānasmiṃ.</paragraph>
    <paragraph nr="141"> (Ka) vijjā ca.</paragraph>
    <paragraph>(Kha) vimutti ca.</paragraph>
    <paragraph nr="142"> (Ka) khaye ñāṇaṃ.</paragraph>
    <paragraph>(Kha) anuppāde ñāṇanti.</paragraph>
    <centered>Suttantikadukamātikā <note>[suttantamātikā (syā.)]</note>.</centered>
    <centered>Mātikā niṭṭhitā.</centered>
  </text>
</tree>
