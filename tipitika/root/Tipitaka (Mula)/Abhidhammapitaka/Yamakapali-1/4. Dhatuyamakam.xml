<?xml version='1.0' encoding='UTF-8'?>
<tree text="4. Dh&#x101;tuyamaka&#x1E43;" target="text">
  <text>
    <title>1. Paṇṇattivāro</title>
    <subhead>(Ka) uddeso</subhead>
    <paragraph nr="1"> Aṭṭhārasa  dhātuyo – cakkhudhātu, sotadhātu, ghānadhātu, jivhādhātu, kāyadhātu, rūpadhātu, saddadhātu, gandhadhātu, rasadhātu, phoṭṭhabbadhātu, cakkhuviññāṇadhātu, sotaviññāṇadhātu, ghānaviññāṇadhātu, jivhāviññāṇadhātu, kāyaviññāṇadhātu, manodhātu, manoviññāṇadhātu, dhammadhātu.</paragraph>
    <title>1. Padasodhanavāro</title>
    <subhead>(Ka) anulomaṃ</subhead>
    <paragraph nr="2"> (Ka) cakkhu cakkhudhātu?</paragraph>
    <paragraph>(Kha) cakkhudhātu cakkhu?</paragraph>
    <paragraph>(Ka) sotaṃ sotadhātu?</paragraph>
    <paragraph>(Kha) sotadhātu sotaṃ?…Pe…</paragraph>
    <paragraph>(Ka) cakkhuviññāṇaṃ  cakkhuviññāṇadhātu?</paragraph>
    <paragraph>(Kha) cakkhuviññāṇadhātu cakkhuviññāṇaṃ?…Pe…</paragraph>
    <paragraph>(Ka) mano manodhātu?</paragraph>
    <paragraph>(Kha) manodhātu mano?</paragraph>
    <paragraph>(Ka) manoviññāṇaṃ manoviññāṇadhātu?</paragraph>
    <paragraph>(Kha) manoviññāṇadhātu manoviññāṇaṃ?</paragraph>
    <paragraph>(Ka) dhammo dhammadhātu?</paragraph>
    <paragraph>(Kha) dhammadhātu dhammo?</paragraph>
    <subhead>(Kha) paccanīkaṃ</subhead>
    <paragraph nr="3"> (Ka) na  cakkhu na cakkhudhātu?</paragraph>
    <paragraph>(Kha) na cakkhudhātu na cakkhu?</paragraph>
    <paragraph>(Ka) na sotaṃ na sotadhātu?</paragraph>
    <paragraph>(Kha) na sotadhātu na sotaṃ?…Pe…</paragraph>
    <paragraph>(Ka) na cakkhuviññāṇaṃ na cakkhuviññāṇadhātu?</paragraph>
    <paragraph>(Kha) na cakkhuviññāṇadhātu na cakkhuviññāṇaṃ?…Pe…</paragraph>
    <paragraph>(Ka) na mano na manodhātu?</paragraph>
    <paragraph>(Kha) na manodhātu na mano?</paragraph>
    <paragraph>(Ka) na manoviññāṇaṃ na manoviññāṇadhātu?</paragraph>
    <paragraph>(Kha) na manoviññāṇadhātu na manoviññāṇaṃ?</paragraph>
    <paragraph>(Ka) na dhammo na dhammadhātu?</paragraph>
    <paragraph>(Kha) na dhammadhātu na dhammo?</paragraph>
    <title>2. Padasodhanamūlacakkavāro</title>
    <subhead>(Ka) anulomaṃ</subhead>
    <paragraph nr="4"> (Ka) cakkhu  cakkhudhātu?</paragraph>
    <paragraph>(Kha) dhātū <note>[dhātu (sī. ka.) aññehi yamakehi saṃsanditabbaṃ]</note> sotadhātu?…Pe…</paragraph>
    <paragraph>(Ka) cakkhu cakkhudhātu?</paragraph>
    <paragraph>(Kha) dhātū dhammadhātu?</paragraph>
    <paragraph>(Yathā āyatanayamake cakkaṃ bandhitaṃ evamidha cakkaṃ bandhitabbaṃ.)</paragraph>
    <subhead>(Kha) paccanīkaṃ</subhead>
    <paragraph nr="5"> (Ka) na cakkhu na cakkhudhātu?</paragraph>
    <paragraph>(Kha) na dhātū na sotadhātu?</paragraph>
    <paragraph>(Ka) na cakkhu na cakkhudhātu?</paragraph>
    <paragraph>(Kha) na dhātū na ghānadhātu?…Pe…</paragraph>
    <paragraph>(Ka) na cakkhu na cakkhudhātu?</paragraph>
    <paragraph>(Kha) na dhātū na dhammadhātu?…Pe…</paragraph>
    <paragraph>(Ka) na dhammo na dhammadhātu?</paragraph>
    <paragraph>(Kha) na dhātū na cakkhudhātu?…Pe…</paragraph>
    <paragraph>(Ka) na dhammo na dhammadhātu?</paragraph>
    <paragraph>(Kha) na dhātū na manoviññāṇadhātu? (Cakkaṃ bandhitabbaṃ).</paragraph>
    <title>3. Suddhadhātuvāro</title>
    <subhead>(Ka) anulomaṃ</subhead>
    <paragraph nr="6"> (Ka) cakkhu  dhātu?</paragraph>
    <paragraph>(Kha) dhātū cakkhu?</paragraph>
    <paragraph>(Ka) sotaṃ dhātu?</paragraph>
    <paragraph>(Kha) dhātū sotaṃ?</paragraph>
    <paragraph>Ghānaṃ dhātu?…Pe… jivhā dhātu?… Kāyo dhātu?… Rūpaṃ dhātu?… Saddo dhātu?… Gandho dhātu?… Raso dhātu?… Phoṭṭhabbo dhātu?…</paragraph>
    <paragraph>(Ka) cakkhuviññāṇaṃ dhātu?</paragraph>
    <paragraph>(Kha) dhātū cakkhuviññāṇaṃ?</paragraph>
    <paragraph>(Ka) sotaviññāṇaṃ dhātu?</paragraph>
    <paragraph>(Kha) dhātū sotaviññāṇaṃ?</paragraph>
    <paragraph>… Ghānaviññāṇaṃ?…Pe… jivhāviññāṇaṃ?… Kāyaviññāṇaṃ?</paragraph>
    <paragraph>(Ka) mano dhātu?</paragraph>
    <paragraph>(Kha) dhātū mano?</paragraph>
    <paragraph>(Ka) manoviññāṇaṃ dhātu?</paragraph>
    <paragraph>(Kha) dhātū manoviññāṇaṃ?</paragraph>
    <paragraph>(Ka) dhammo dhātu?</paragraph>
    <paragraph>(Kha) dhātū dhammo?</paragraph>
    <subhead>(Kha) paccanīkaṃ</subhead>
    <paragraph nr="7"> (Ka) na  cakkhu na dhātu?</paragraph>
    <paragraph>(Kha) na dhātū na cakkhu?</paragraph>
    <paragraph>(Ka) na sotaṃ na dhātu?</paragraph>
    <paragraph>(Kha) na dhātū na sotaṃ?</paragraph>
    <paragraph>… Na ghānaṃ?… Na jivhā?… Na kāyo?… Na rūpaṃ? … Na saddo?… Na gandho?… Na raso?… Na phoṭṭhabbo?</paragraph>
    <paragraph>(Ka) na cakkhuviññāṇaṃ na dhātu?</paragraph>
    <paragraph>(Kha) na dhātū na cakkhuviññāṇaṃ?</paragraph>
    <paragraph>… Na sotaviññāṇaṃ?…Pe… na ghānaviññāṇaṃ?… Na jivhāviññāṇaṃ?</paragraph>
    <paragraph>(Ka) na kāyaviññāṇaṃ na dhātu?</paragraph>
    <paragraph>(Kha) na dhātū na kāyaviññāṇaṃ?</paragraph>
    <paragraph>(Ka) na mano na dhātu?</paragraph>
    <paragraph>(Kha) na  dhātū na mano?</paragraph>
    <paragraph>(Ka) na manoviññāṇaṃ na dhātu?</paragraph>
    <paragraph>(Kha) na dhātū na manoviññāṇaṃ?</paragraph>
    <paragraph>(Ka) na dhammo na dhātu?</paragraph>
    <paragraph>(Kha) na dhātū na dhammo?</paragraph>
    <title>4. Suddhadhātumūlacakkavāro</title>
    <subhead>(Ka) anulomaṃ</subhead>
    <paragraph nr="8"> (Ka) cakkhu dhātu?</paragraph>
    <paragraph>(Kha) dhātū sotaṃ?…Pe…</paragraph>
    <paragraph>(Ka) cakkhu dhātu?</paragraph>
    <paragraph>(Kha) dhātū dhammo?…Pe…</paragraph>
    <paragraph>(Ka) dhammo  dhātu?</paragraph>
    <paragraph>(Kha) dhātū cakkhu?…Pe…</paragraph>
    <paragraph>(Ka) dhammo dhātu?</paragraph>
    <paragraph>(Kha) dhātū manoviññāṇaṃ? (Cakkaṃ bandhitabbaṃ).</paragraph>
    <subhead>(Kha) paccanīkaṃ</subhead>
    <paragraph nr="9"> (Ka) na  cakkhu na dhātu?</paragraph>
    <paragraph>(Kha) na dhātū na sotaṃ?</paragraph>
    <paragraph>(Ka) na cakkhu na dhātu?</paragraph>
    <paragraph>(Kha) na dhātū na ghānaṃ?…Pe….</paragraph>
    <paragraph>(Ka) na cakkhu na dhātu?</paragraph>
    <paragraph>(Kha) na dhātū na dhammo?…Pe…</paragraph>
    <paragraph>(Ka) na dhammo na dhātu?</paragraph>
    <paragraph>(Kha) na dhātū na cakkhu?…Pe…</paragraph>
    <paragraph>(Ka) na dhammo na dhātu?</paragraph>
    <paragraph>(Kha) na dhātū na manoviññāṇaṃ? (Cakkaṃ bandhitabbaṃ).</paragraph>
    <centered>Paṇṇattiuddesavāro.</centered>
    <subhead>(Kha) niddeso</subhead>
    <title>1. Padasodhanavāro</title>
    <subhead>(Ka) anulomaṃ</subhead>
    <paragraph nr="10"> (Ka) cakkhu  cakkhudhātūti?</paragraph>
    <paragraph>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</paragraph>
    <paragraph>(Kha) cakkhudhātu cakkhūti? Āmantā.</paragraph>
    <paragraph>(Ka) sotaṃ sotadhātūti?</paragraph>
    <paragraph>Dibbasotaṃ taṇhāsotaṃ sotaṃ, na sotadhātu. Sotadhātu sotañceva sotadhātu ca.</paragraph>
    <paragraph>(Kha) sotadhātu sotanti? Āmantā.</paragraph>
    <paragraph>(Ka) ghānaṃ ghānadhātūti? Āmantā.</paragraph>
    <paragraph>(Kha) ghānadhātu ghānanti? Āmantā. (Jivhāpi ghānadhātusadisā).</paragraph>
    <paragraph>(Ka) kāyo kāyadhātūti?</paragraph>
    <paragraph>Kāyadhātuṃ ṭhapetvā avaseso kāyo <note>[avaseso kāyo kāyo (syā.)]</note>, na kāyadhātu. Kāyadhātu kāyo  ceva kāyadhātu ca.</paragraph>
    <paragraph>(Kha) kāyadhātu kāyoti? Āmantā.</paragraph>
    <paragraph>(Ka) rūpaṃ rūpadhātūti?</paragraph>
    <paragraph>Rūpadhātuṃ ṭhapetvā avasesaṃ rūpaṃ, na rūpadhātu. Rūpadhātu rūpañceva rūpadhātu ca.</paragraph>
    <paragraph>(Kha) rūpadhātu rūpanti? Āmantā. (Saddo ghānasadiso).</paragraph>
    <paragraph>(Ka) gandho  gandhadhātūti?</paragraph>
    <paragraph>Sīlagandho samādhigandho paññāgandho gandho, na gandhadhātu. Gandhadhātu gandho ceva gandhadhātu ca.</paragraph>
    <paragraph>(Kha) gandhadhātu gandhoti? Āmantā.</paragraph>
    <paragraph>(Ka) raso rasadhātūti?</paragraph>
    <paragraph>Attharaso dhammaraso vimuttiraso raso, na rasadhātu. Rasadhātu raso ceva rasadhātu ca.</paragraph>
    <paragraph>(Kha) rasadhātu rasoti? Āmantā. (Phoṭṭhabbo ghānasadiso).</paragraph>
    <paragraph>(Ka) cakkhuviññāṇaṃ cakkhuviññāṇadhātūti? Āmantā.</paragraph>
    <paragraph>(Kha) cakkhuviññāṇadhātu cakkhuviññāṇanti? Āmantā.</paragraph>
    <paragraph>Sotaviññāṇaṃ…pe… ghānaviññāṇaṃ… jivhāviññāṇaṃ… kāyaviññāṇaṃ….</paragraph>
    <paragraph>(Ka) mano manodhātūti?</paragraph>
    <paragraph>Manodhātuṃ ṭhapetvā avaseso mano, na manodhātu. Manodhātu mano ceva manodhātu ca.</paragraph>
    <paragraph>(Kha) manodhātu manoti? Āmantā.</paragraph>
    <paragraph>(Ka) manoviññāṇaṃ manoviññāṇadhātūti? Āmantā.</paragraph>
    <paragraph>(Kha) manoviññāṇadhātu manoviññāṇanti? Āmantā.</paragraph>
    <paragraph>(Ka) dhammo dhammadhātūti?</paragraph>
    <paragraph>Dhammadhātuṃ ṭhapetvā avaseso dhammo, na dhammadhātu. Dhammadhātu dhammo ceva dhammadhātu ca.</paragraph>
    <paragraph>(Kha) dhammadhātu dhammoti? Āmantā.</paragraph>
    <subhead>(Kha) paccanīkaṃ</subhead>
    <paragraph nr="11"> (Ka) na  cakkhu na cakkhudhātūti? Āmantā.</paragraph>
    <paragraph>(Kha) na cakkhudhātu na cakkhūti?</paragraph>
    <paragraph>Dibbacakkhu paññācakkhu na cakkhudhātu, cakkhu. Cakkhuñca cakkhudhātuñca ṭhapetvā avasesaṃ na ceva cakkhu na ca cakkhudhātu.</paragraph>
    <paragraph>(Ka) na sotaṃ na  sotadhātūti? Āmantā.</paragraph>
    <paragraph>(Kha) na sotadhātu na sotanti?</paragraph>
    <paragraph>Dibbasotaṃ taṇhāsotaṃ na sotadhātu, sotaṃ. Sotañca sotadhātuñca ṭhapetvā avasesaṃ na ceva sotaṃ na ca sotadhātu.</paragraph>
    <paragraph>(Ka) na  ghānaṃ na ghānadhātūti? Āmantā.</paragraph>
    <paragraph>(Kha) na ghānadhātu na ghānanti? Āmantā.</paragraph>
    <paragraph>Na jivhā… (saṃkhittaṃ <note>[yaṃ saṃkhittaṃ (syā.)]</note>, ubhato āmantā).</paragraph>
    <paragraph>(Ka) na kāyo na kāyadhātūti? Āmantā.</paragraph>
    <paragraph>(Kha) na kāyadhātu na kāyoti?</paragraph>
    <paragraph>Kāyadhātuṃ ṭhapetvā avaseso na kāyadhātu, kāyo. Kāyañca kāyadhātuñca ṭhapetvā avaseso <note>[avaseso kāyo (syā.)]</note> na ceva kāyo na ca kāyadhātu.</paragraph>
    <paragraph>(Ka) na rūpaṃ na rūpadhātūti? Āmantā.</paragraph>
    <paragraph>(Kha) na rūpadhātu na rūpanti?</paragraph>
    <paragraph>Rūpadhātuṃ ṭhapetvā avasesaṃ na rūpadhātu, rūpaṃ. Rūpañca rūpadhātuñca ṭhapetvā avasesaṃ na ceva rūpaṃ na ca rūpadhātu.</paragraph>
    <paragraph>Na saddo…pe… na gandho na gandhadhātūti? Āmantā.</paragraph>
    <paragraph>Na gandhadhātu na gandhoti?</paragraph>
    <paragraph>Sīlagandho samādhigandho paññāgandho na gandhadhātu, gandho. Gandhañca gandhadhātuñca ṭhapetvā avaseso na ceva gandho na ca gandhadhātu.</paragraph>
    <paragraph>(Ka) na  raso na rasadhātūti? Āmantā.</paragraph>
    <paragraph>(Kha) na rasadhātu na rasoti?</paragraph>
    <paragraph>Attharaso dhammaraso vimuttiraso na rasadhātu, raso. Rasañca rasadhātuñca ṭhapetvā avaseso na ceva raso na ca rasadhātu.</paragraph>
    <paragraph>Na phoṭṭhabbo…pe… na cakkhuviññāṇaṃ na cakkhuviññāṇadhātūti? Āmantā.</paragraph>
    <paragraph>Na cakkhuviññāṇadhātu na cakkhuviññāṇanti? Āmantā.</paragraph>
    <paragraph>Na sotaviññāṇaṃ…pe… na ghānaviññāṇaṃ… na jivhāviññāṇaṃ… na kāyaviññāṇaṃ….</paragraph>
    <paragraph>(Ka) na mano na manodhātūti? Āmantā.</paragraph>
    <paragraph>(Kha) na manodhātu na manoti?</paragraph>
    <paragraph>Manodhātuṃ ṭhapetvā  avaseso na manodhātu, mano. Manañca manodhātuñca ṭhapetvā avaseso na ceva mano na ca manodhātu.</paragraph>
    <paragraph>(Ka) na manoviññāṇaṃ na manoviññāṇadhātūti? Āmantā.</paragraph>
    <paragraph>(Kha) na manoviññāṇadhātu na manoviññāṇanti? Āmantā.</paragraph>
    <paragraph>(Ka) na dhammo na dhammadhātūti? Āmantā.</paragraph>
    <paragraph>(Kha) na dhammadhātu na dhammoti?</paragraph>
    <paragraph>Dhammadhātuṃ ṭhapetvā avaseso na dhammadhātu, dhammo. Dhammañca dhammadhātuñca ṭhapetvā avaseso na ceva dhammo na ca dhammadhātu.</paragraph>
    <title>2. Padasodhanamūlacakkavāro</title>
    <subhead>(Ka) anulomaṃ</subhead>
    <paragraph nr="12"> (Ka) cakkhu  cakkhudhātūti?</paragraph>
    <paragraph>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca.</paragraph>
    <paragraph>(Kha) dhātū  sotadhātūti?</paragraph>
    <paragraph>Sotadhātu dhātu ceva sotadhātu ca. Avasesā dhātū <note>[avasesā dhātū dhātū (syā.)]</note> na sotadhātu.</paragraph>
    <paragraph>(Ka) cakkhu cakkhudhātūti?</paragraph>
    <paragraph>Dibbacakkhu paññācakkhu cakkhu, na cakkhudhātu. Cakkhudhātu cakkhu ceva cakkhudhātu ca. Dhātū ghānadhātu…pe… dhātū dhammadhātūti?</paragraph>
    <paragraph>Dhammadhātu dhātu ceva dhammadhātu ca. Avasesā dhātū na dhammadhātu.</paragraph>
    <paragraph>(Yathā āyatanayamake paṇṇatti evaṃ dhātuyamakepi paṇṇatti. Cakkaṃ bandhitabbaṃ).</paragraph>
    <subhead>(Kha) paccanīkaṃ</subhead>
    <paragraph nr="13"> (Ka) na cakkhu na cakkhudhātūti? Āmantā.</paragraph>
    <paragraph>(Kha) na dhātū na sotadhātūti? Āmantā.</paragraph>
    <paragraph>Na cakkhu na cakkhudhātūti? Āmantā.</paragraph>
    <paragraph>Na dhātū na ghānadhātu…pe… na dhātū na dhammadhātūti? Āmantā.</paragraph>
    <paragraph>(Cakkaṃ bandhitabbaṃ, sabbe āmantā ubhatopi sesepi).</paragraph>
    <title>3. Suddhadhātuvāro</title>
    <subhead>(Ka) anulomaṃ</subhead>
    <paragraph nr="14"> (Ka) cakkhu  dhātūti? Āmantā.</paragraph>
    <paragraph>(Kha) dhātū cakkhudhātūti?</paragraph>
    <paragraph>Cakkhudhātu dhātu ceva cakkhudhātu ca. Avasesā dhātū na cakkhudhātu.</paragraph>
    <paragraph>Sotaṃ dhātūti? Āmantā.</paragraph>
    <paragraph>Ghānaṃ…pe… jivhā… kāyo… rūpaṃ… saddo… gandho… raso… phoṭṭhabbo….</paragraph>
    <paragraph>(Ka) cakkhuviññāṇaṃ dhātūti? Āmantā.</paragraph>
    <paragraph>(Kha) dhātū cakkhuviññāṇadhātūti?</paragraph>
    <paragraph>Cakkhuviññāṇadhātu dhātu ceva cakkhuviññāṇadhātu ca. Avasesā dhātū  na  cakkhuviññāṇadhātu. Sotaviññāṇaṃ…pe… ghānaviññāṇaṃ… jivhāviññāṇaṃ… kāyaviññāṇaṃ….</paragraph>
    <paragraph>(Ka) mano dhātūti? Āmantā.</paragraph>
    <paragraph>(Kha) dhātū manodhātūti?</paragraph>
    <paragraph>Manodhātu dhātu ceva manodhātu ca. Avasesā dhātū na manodhātu.</paragraph>
    <paragraph>(Ka) manoviññāṇaṃ dhātūti? Āmantā.</paragraph>
    <paragraph>(Kha) dhātū manoviññāṇadhātūti?</paragraph>
    <paragraph>Manoviññāṇadhātu dhātu ceva manoviññāṇadhātu ca. Avasesā dhātū na manoviññāṇadhātu.</paragraph>
    <paragraph>(Ka) dhammo dhātūti? Āmantā.</paragraph>
    <paragraph>(Kha) dhātū dhammadhātūti?</paragraph>
    <paragraph>Dhammadhātu dhātu ceva dhammadhātu ca. Avasesā dhātū na dhammadhātu.</paragraph>
    <subhead>(Kha) paccanīkaṃ</subhead>
    <paragraph nr="15"> (Ka) na cakkhu na dhātūti?</paragraph>
    <paragraph>Cakkhuṃ ṭhapetvā avasesā dhātū na cakkhu, dhātu. Cakkhuñca dhātuñca ṭhapetvā avasesā na ceva cakkhu na ca dhātū.</paragraph>
    <paragraph>(Kha) na dhātū na cakkhūti? Āmantā.</paragraph>
    <paragraph>Na sotaṃ na dhātūti?</paragraph>
    <paragraph>Sotaṃ ṭhapetvā…pe… ghānaṃ ṭhapetvā…pe… jivha ṭhapetvā…pe….</paragraph>
    <paragraph>(Ka) na kāyo na dhātūti? Āmantā.</paragraph>
    <paragraph>(Kha) na dhātū na kāyadhātūti? Āmantā.</paragraph>
    <paragraph>Na rūpaṃ na dhātūti?</paragraph>
    <paragraph>Rūpaṃ ṭhapetvā…pe… saddaṃ… gandhaṃ… rasaṃ… phoṭṭhabbaṃ… cakkhuviññāṇaṃ…pe…  manoviññāṇaṃ ṭhapetvā…pe….</paragraph>
    <paragraph>(Ka) na  dhammo na dhātūti? Āmantā.</paragraph>
    <paragraph>(Kha) na dhātū na dhammadhātūti? Āmantā.</paragraph>
    <title>4. Suddhadhātumūlacakkavāro</title>
    <subhead>(Ka) anulomaṃ</subhead>
    <paragraph nr="16"> (Ka) cakkhu dhātūti? Āmantā.</paragraph>
    <paragraph>(Kha) dhātū sotadhātūti?</paragraph>
    <paragraph>Sotadhātu dhātu ceva sotadhātu ca. Avasesā dhātū na sotadhātu.</paragraph>
    <paragraph>Cakkhu dhātūti? Āmantā.</paragraph>
    <paragraph>Dhātū ghānadhātu…pe… dhātū dhammadhātūti?</paragraph>
    <paragraph>Dhammadhātu dhātu ceva dhammadhātu ca. Avasesā dhātū na dhammadhātu. (Cakkaṃ bandhitabbaṃ).</paragraph>
    <subhead>(Kha) paccanīkaṃ</subhead>
    <paragraph nr="17"> (Ka) na  cakkhu na dhātūti?</paragraph>
    <paragraph>Cakkhuṃ ṭhapetvā avasesā dhātū na cakkhudhātu. Cakkhuñca dhātuñca ṭhapetvā avasesā na ceva cakkhu na ca dhātu.</paragraph>
    <paragraph>(Kha) na dhātū na sotadhātūti? Āmantā.</paragraph>
    <paragraph>Na cakkhu na dhātūti?</paragraph>
    <paragraph>Cakkhuṃ ṭhapetvā avasesā dhātū na cakkhu, dhātu. Cakkhu ca dhātuñca ṭhapetvā avasesā na ceva cakkhu na ca dhātu. Na dhātū na ghānadhātu…pe… na dhātū na dhammadhātūti? Āmantā.</paragraph>
    <paragraph>(Ka) na dhammo na dhātūti? Āmantā.</paragraph>
    <paragraph>(Kha) na dhātū na cakkhudhātūti? Āmantā.</paragraph>
    <paragraph>Na dhammo na dhātūti? Āmantā.</paragraph>
    <paragraph>Na  dhātū na sotadhātu…pe… na dhātū na manoviññāṇadhātūti? Āmantā. (Cakkaṃ bandhitabbaṃ).</paragraph>
    <paragraph>(Yathā āyatanayamakassa paṇṇatti evaṃ dhātuyamakassa paṇṇatti vitthāretabbā)</paragraph>
    <centered>Paṇṇattiniddesavāro.</centered>
    <title>2. Pavattivāro 1. uppādavāro</title>
    <title>(1) Paccuppannavāro</title>
    <subhead>(Ka) anulomapuggalo</subhead>
    <paragraph nr="18"> (Ka) yassa  cakkhudhātu uppajjati tassa sotadhātu uppajjatīti?</paragraph>
    <paragraph>Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati.</paragraph>
    <paragraph>(Kha) yassa vā pana sotadhātu uppajjati tassa cakkhudhātu uppajjatīti?</paragraph>
    <paragraph>Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati.</paragraph>
    <paragraph>(Ka) yassa  cakkhudhātu uppajjati tassa ghānadhātu uppajjatīti?</paragraph>
    <paragraph>Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu  uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati.</paragraph>
    <paragraph>(Kha) yassa vā pana ghānadhātu uppajjati tassa cakkhudhātu uppajjatīti?</paragraph>
    <paragraph>Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati.</paragraph>
    <paragraph>(Ka) yassa cakkhudhātu uppajjati tassa rūpadhātu uppajjatīti? Āmantā.</paragraph>
    <paragraph>(Kha) yassa vā pana rūpadhātu uppajjati tassa cakkhudhātu uppajjatīti?</paragraph>
    <paragraph>Sarūpakānaṃ acakkhukānaṃ upapajjantānaṃ tesaṃ rūpadhātu uppajjati , no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati.</paragraph>
    <paragraph>(Ka) yassa cakkhudhātu uppajjati tassa manoviññāṇadhātu uppajjatīti? Āmantā.</paragraph>
    <paragraph>(Kha) yassa vā pana manoviññāṇadhātu uppajjati tassa cakkhudhātu uppajjatīti?</paragraph>
    <paragraph>Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati.</paragraph>
    <paragraph>(Ka) yassa cakkhudhātu uppajjati tassa dhammadhātu uppajjatīti? Āmantā.</paragraph>
    <paragraph>(Kha) yassa vā pana dhammadhātu uppajjati tassa cakkhudhātu uppajjatīti?</paragraph>
    <paragraph>Acakkhukānaṃ upapajjantānaṃ tesaṃ dhammadhātu uppajjati, no ca tesaṃ  cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati.</paragraph>
    <paragraph>(Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ).</paragraph>
    <title>3. Pariññāvāro</title>
    <paragraph nr="19"> Yo cakkhudhātuṃ parijānāti so sotadhātuṃ parijānātīti? Āmantā.…Pe… (dhātuyamakaṃ paripuṇṇaṃ peyyālena).</paragraph>
    <centered>Dhātuyamakaṃ niṭṭhitaṃ.</centered>
    <centered> Namo tassa bhagavato arahato sammāsambuddhassa</centered>
  </text>
</tree>
