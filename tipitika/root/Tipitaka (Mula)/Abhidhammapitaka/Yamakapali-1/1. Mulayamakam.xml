<?xml version='1.0' encoding='UTF-8'?>
<tree text="1. M&#x16B;layamaka&#x1E43;" target="text">
  <text>
    <centered> Namo tassa bhagavato arahato sammāsambuddhassa</centered>
    <subhead>(Ka) uddeso</subhead>
    <subhead>1. Mūlavāro</subhead>
    <subhead>1. Kusalā dhammā</subhead>
    <subhead>(1) Mūlanayo</subhead>
    <paragraph nr="1"> (Ka) ye  keci kusalā dhammā, sabbe te kusalamūlā?</paragraph>
    <paragraph>(Kha) ye vā pana kusalamūlā, sabbe te dhammā kusalā?</paragraph>
    <paragraph nr="2"> (Ka) ye  keci kusalā dhammā, sabbe te kusalamūlena ekamūlā?</paragraph>
    <paragraph>(Kha) ye vā pana kusalamūlena ekamūlā, sabbe te dhammā kusalā?</paragraph>
    <paragraph nr="3"> (Ka) ye keci kusalamūlena ekamūlā dhammā, sabbe te kusalamūlena aññamaññamūlā?</paragraph>
    <paragraph>(Kha) ye vā pana kusalamūlena aññamaññamūlā, sabbe te dhammā kusalā?</paragraph>
    <subhead>(2) Mūlamūlanayo</subhead>
    <paragraph nr="4"> (Ka) ye keci kusalā dhammā, sabbe te kusalamūlamūlā?</paragraph>
    <paragraph>(Kha) ye vā pana kusalamūlamūlā, sabbe te dhammā kusalā?</paragraph>
    <paragraph nr="5"> (Ka) ye keci kusalā dhammā, sabbe te kusalamūlena ekamūlamūlā?</paragraph>
    <paragraph>(Kha) ye vā pana kusalamūlena ekamūlamūlā, sabbe te dhammā kusalā?</paragraph>
    <paragraph nr="6"> (Ka) ye keci kusalamūlena ekamūlamūlā dhammā, sabbe te kusalamūlena aññamaññamūlamūlā?</paragraph>
    <paragraph>(Kha) ye vā pana kusalamūlena aññamaññamūlamūlā, sabbe te dhammā kusalā?</paragraph>
    <subhead>(3) Mūlakanayo</subhead>
    <paragraph nr="7"> (Ka) ye  keci kusalā dhammā, sabbe te kusalamūlakā?</paragraph>
    <paragraph>(Kha) ye vā pana kusalamūlakā, sabbe te  dhammā kusalā?</paragraph>
    <paragraph nr="8"> (Ka) ye keci kusalā dhammā, sabbe te kusalamūlena ekamūlakā?</paragraph>
    <paragraph>(Kha) ye vā pana kusalamūlena ekamūlakā, sabbe te dhammā kusalā?</paragraph>
    <paragraph nr="9"> (Ka) ye  keci kusalamūlena ekamūlakā dhammā, sabbe te kusalamūlena aññamaññamūlakā?</paragraph>
    <paragraph>(Kha) ye vā pana kusalamūlena aññamaññamūlakā, sabbe te dhammā kusalā?</paragraph>
    <subhead>(4) Mūlamūlakanayo</subhead>
    <paragraph nr="10"> (Ka) ye keci kusalā dhammā, sabbe te kusalamūlamūlakā?</paragraph>
    <paragraph>(Kha) ye vā pana kusalamūlamūlakā, sabbe te dhammā kusalā?</paragraph>
    <paragraph nr="11"> (Ka) ye keci kusalā dhammā, sabbe te kusalamūlena ekamūlamūlakā?</paragraph>
    <paragraph>(Kha) ye vā pana kusalamūlena ekamūlamūlakā, sabbe te dhammā kusalā?</paragraph>
    <paragraph nr="12"> (Ka) ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakā?</paragraph>
    <paragraph>(Kha) ye vā pana kusalamūlena aññamaññamūlamūlakā, sabbe te dhammā kusalā?</paragraph>
    <title>2. Akusalā dhammā (1) mūlanayo</title>
    <paragraph nr="13"> (Ka) ye keci akusalā dhammā, sabbe te akusalamūlā?</paragraph>
    <paragraph>(Kha) ye vā pana akusalamūlā, sabbe te dhammā akusalā?</paragraph>
    <paragraph nr="14"> (Ka) ye keci akusalā dhammā, sabbe te akusalamūlena ekamūlā?</paragraph>
    <paragraph>(Kha) ye vā pana akusalamūlena ekamūlā, sabbe te dhammā akusalā?</paragraph>
    <paragraph nr="15"> (Ka) ye keci akusalamūlena ekamūlā dhammā, sabbe te akusalamūlena aññamaññamūlā?</paragraph>
    <paragraph>(Kha) ye vā pana akusalamūlena aññamaññamūlā, sabbe te dhammā akusalā?</paragraph>
    <subhead>(2) Mūlamūlanayo</subhead>
    <paragraph nr="16"> (Ka) ye  keci akusalā dhammā, sabbe te akusalamūlamūlā?</paragraph>
    <paragraph>(Kha) ye vā pana akusalamūlamūlā, sabbe te dhammā akusalā?</paragraph>
    <paragraph nr="17"> (Ka) ye  keci akusalā dhammā, sabbe te akusalamūlena ekamūlamūlā?</paragraph>
    <paragraph>(Kha) ye vā pana akusalamūlena ekamūlamūlā, sabbe te dhammā akusalā?</paragraph>
    <paragraph nr="18"> (Ka) ye keci akusalamūlena ekamūlamūlā dhammā , sabbe te akusalamūlena aññamaññamūlamūlā?</paragraph>
    <paragraph>(Kha) ye vā pana akusalamūlena aññamaññamūlamūlā, sabbe te dhammā akusalā?</paragraph>
    <subhead>(3) Mūlakanayo</subhead>
    <paragraph nr="19"> (Ka) ye keci akusalā dhammā, sabbe te akusalamūlakā?</paragraph>
    <paragraph>(Kha) ye vā pana akusalamūlakā, sabbe te dhammā akusalā?</paragraph>
    <paragraph nr="20"> (Ka) ye keci akusalā dhammā, sabbe te akusalamūlena ekamūlakā?</paragraph>
    <paragraph>(Kha) ye vā pana akusalamūlena ekamūlakā, sabbe te dhammā akusalā?</paragraph>
    <paragraph nr="21"> (Ka) ye keci akusalamūlena ekamūlakā dhammā, sabbe te akusalamūlena aññamaññamūlakā?</paragraph>
    <paragraph>(Kha) ye vā pana akusalamūlena aññamaññamūlakā, sabbe te dhammā akusalā?</paragraph>
    <subhead>(4) Mūlamūlakanayo</subhead>
    <paragraph nr="22"> (Ka) ye keci akusalā dhammā, sabbe te akusalamūlamūlakā?</paragraph>
    <paragraph>(Kha) ye vā pana akusalamūlamūlakā, sabbe te dhammā akusalā?</paragraph>
    <paragraph nr="23"> (Ka) ye  keci akusalā dhammā, sabbe te akusalamūlena ekamūlamūlakā?</paragraph>
    <paragraph>(Kha) ye vā pana akusalamūlena ekamūlamūlakā, sabbe te dhammā akusalā?</paragraph>
    <paragraph nr="24"> (Ka) ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakā?</paragraph>
    <paragraph>(Kha) ye vā pana akusalamūlena aññamaññamūlamūlakā, sabbe te dhammā akusalā?</paragraph>
    <title>3. Abyākatā dhammā (1) mūlanayo</title>
    <paragraph nr="25"> (Ka) ye keci abyākatā dhammā, sabbe te abyākatamūlā?</paragraph>
    <paragraph>(Kha) ye vā pana abyākatamūlā, sabbe te dhammā abyākatā?</paragraph>
    <paragraph nr="26"> (Ka) ye  keci abyākatā dhammā, sabbe te abyākatamūlena ekamūlā?</paragraph>
    <paragraph>(Kha) ye vā pana abyākatamūlena ekamūlā, sabbe te dhammā abyākatā?</paragraph>
    <paragraph nr="27"> (Ka) ye keci abyākatamūlena ekamūlā dhammā, sabbe te abyākatamūlena aññamaññamūlā?</paragraph>
    <paragraph>(Kha) ye vā pana abyākatamūlena aññamaññamūlā, sabbe  te dhammā abyākatā?</paragraph>
    <subhead>(2) Mūlamūlanayo</subhead>
    <paragraph nr="28"> (Ka) ye keci abyākatā dhammā, sabbe te abyākatamūlamūlā?</paragraph>
    <paragraph>(Kha) ye vā pana abyākatamūlamūlā, sabbe te dhammā abyākatā?</paragraph>
    <paragraph nr="29"> (Ka) ye  keci abyākatā dhammā, sabbe te abyākatamūlena ekamūlamūlā?</paragraph>
    <paragraph>(Kha) ye vā pana abyākatamūlena ekamūlamūlā, sabbe te dhammā abyākatā?</paragraph>
    <paragraph nr="30"> (Ka) ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlā?</paragraph>
    <paragraph>(Kha) ye vā pana abyākatamūlena aññamaññamūlamūlā, sabbe te dhammā abyākatā?</paragraph>
    <subhead>(3) Mūlakanayo</subhead>
    <paragraph nr="31"> (Ka) ye keci abyākatā dhammā, sabbe te abyākatamūlakā?</paragraph>
    <paragraph>(Kha) ye vā pana abyākatamūlakā, sabbe te dhammā abyākatā?</paragraph>
    <paragraph nr="32"> (Ka) ye keci abyākatā dhammā, sabbe te abyākatamūlena ekamūlakā?</paragraph>
    <paragraph>(Kha) ye vā pana abyākatamūlena ekamūlakā, sabbe te dhammā abyākatā?</paragraph>
    <paragraph nr="33"> (Ka) ye keci abyākatamūlena ekamūlakā dhammā, sabbe te abyākatamūlena aññamaññamūlakā?</paragraph>
    <paragraph>(Kha) ye vā pana abyākatamūlena aññamaññamūlakā, sabbe te dhammā abyākatā?</paragraph>
    <subhead>(4) Mūlamūlakanayo</subhead>
    <paragraph nr="34"> (Ka) ye keci abyākatā dhammā, sabbe te abyākatamūlamūlakā?</paragraph>
    <paragraph>(Kha) ye vā pana abyākatamūlamūlakā, sabbe te dhammā abyākatā?</paragraph>
    <paragraph nr="35"> (Ka) ye keci abyākatā dhammā, sabbe te abyākatamūlena ekamūlamūlakā?</paragraph>
    <paragraph>(Kha) ye vā pana abyākatamūlena ekamūlamūlakā, sabbe te dhammā abyākatā?</paragraph>
    <paragraph nr="36"> (Ka) ye  keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakā?</paragraph>
    <paragraph>(Kha) ye vā pana abyākatamūlena aññamaññamūlamūlakā, sabbe te dhammā abyākatā?</paragraph>
    <title>4. Nāmā dhammā (1) mūlanayo</title>
    <paragraph nr="37"> (Ka) ye  keci nāmā dhammā, sabbe te nāmamūlā?</paragraph>
    <paragraph>(Kha) ye vā pana nāmamūlā, sabbe te dhammā nāmā?</paragraph>
    <paragraph nr="38"> (Ka) ye keci nāmā dhammā, sabbe te nāmamūlena ekamūlā?</paragraph>
    <paragraph>(Kha) ye vā pana nāmamūlena ekamūlā, sabbe te dhammā nāmā?</paragraph>
    <paragraph nr="39"> (Ka) ye keci nāmamūlena ekamūlā dhammā, sabbe te nāmamūlena aññamaññamūlā?</paragraph>
    <paragraph>(Kha) ye vā pana nāmamūlena aññamaññamūlā, sabbe te dhammā nāmā?</paragraph>
    <subhead>(2) Mūlamūlanayo</subhead>
    <paragraph nr="40"> (Ka) ye keci nāmā dhammā, sabbe te nāmamūlamūlā?</paragraph>
    <paragraph>(Kha) ye vā pana nāmamūlamūlā, sabbe te dhammā nāmā?</paragraph>
    <paragraph nr="41"> (Ka) ye keci nāmā dhammā, sabbe te nāmamūlena ekamūlamūlā?</paragraph>
    <paragraph>(Kha) ye vā pana nāmamūlena ekamūlamūlā, sabbe te dhammā nāmā?</paragraph>
    <paragraph nr="42"> (Ka) ye  keci nāmamūlena ekamūlamūlā dhammā, sabbe te nāmamūlena aññamaññamūlamūlā?</paragraph>
    <paragraph>(Kha) ye vā pana nāmamūlena aññamaññamūlamūlā, sabbe te dhammā nāmā?</paragraph>
    <subhead>(3) Mūlakanayo</subhead>
    <paragraph nr="43"> (Ka) ye keci nāmā dhammā, sabbe te nāmamūlakā?</paragraph>
    <paragraph>(Kha) ye vā pana nāmamūlakā, sabbe te dhammā nāmā?</paragraph>
    <paragraph nr="44"> (Ka) ye keci nāmā dhammā, sabbe te nāmamūlena ekamūlakā?</paragraph>
    <paragraph>(Kha) ye vā pana nāmamūlena ekamūlakā, sabbe te dhammā nāmā?</paragraph>
    <paragraph nr="45"> (Ka) ye keci nāmamūlena ekamūlakā dhammā, sabbe te nāmamūlena aññamaññamūlakā?</paragraph>
    <paragraph>(Kha) ye vā pana nāmamūlena aññamaññamūlakā, sabbe te dhammā nāmā?</paragraph>
    <subhead>(4) Mūlamūlakanayo</subhead>
    <paragraph nr="46"> (Ka) ye  keci nāmā dhammā, sabbe te nāmamūlamūlakā?</paragraph>
    <paragraph>(Kha) ye vā pana nāmamūlamūlakā, sabbe te dhammā nāmā?</paragraph>
    <paragraph nr="47"> (Ka) ye keci nāmā dhammā, sabbe te nāmamūlena ekamūlamūlakā?</paragraph>
    <paragraph>(Kha) ye vā pana nāmamūlena ekamūlamūlakā, sabbe te dhammā nāmā?</paragraph>
    <paragraph nr="48"> (Ka) ye keci nāmamūlena ekamūlamūlakā  dhammā, sabbe te nāmamūlena aññamaññamūlamūlakā?</paragraph>
    <paragraph>(Kha) ye vā pana nāmamūlena aññamaññamūlamūlakā, sabbe te dhammā nāmā?</paragraph>
    <centered>Mūlavārauddeso.</centered>
    <title>2-10. Hetuvārādi</title>
    <paragraph nr="49"> Ye  keci kusalā dhammā, sabbe te kusalahetū…pe… kusalanidānā…pe… kusalasambhavā…pe… kusalappabhavā…pe… kusalasamuṭṭhānā…pe… kusalāhārā…pe… kusalārammaṇā…pe… kusalapaccayā…pe… kusalasamudayā…pe….</paragraph>
    <gatha type="1">Mūlaṃ hetu nidānañca, sambhavo pabhavena ca;</gatha>
    <gatha type="last">Samuṭṭhānāhārārammaṇā <note>[samuṭṭhānāhārārammaṇaṃ (ka.)]</note>, paccayo samudayena cāti.</gatha>
    <centered>Uddesavāro niṭṭhito.</centered>
    <subhead>(Kha) niddeso</subhead>
    <title>1. Mūlavāro</title>
    <title>1. Kusalā dhammā (1) mūlanayo</title>
    <paragraph nr="50"> (Ka) ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā.</paragraph>
    <paragraph>(Kha) ye vā pana kusalamūlā, sabbe te dhammā kusalāti? Āmantā.</paragraph>
    <paragraph nr="51"> (Ka) ye keci kusalā dhammā, sabbe te kusalamūlena ekamūlāti? Āmantā.</paragraph>
    <paragraph>(Kha) ye vā pana kusalamūlena ekamūlā, sabbe te dhammā kusalāti ?</paragraph>
    <paragraph>Kusalasamuṭṭhānaṃ  rūpaṃ kusalamūlena ekamūlaṃ, na kusalaṃ. Kusalaṃ kusalamūlena ekamūlañceva kusalañca.</paragraph>
    <paragraph nr="52"> (Ka) ye keci kusalamūlena ekamūlā dhammā, sabbe te kusalamūlena aññamaññamūlāti?</paragraph>
    <paragraph>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā.</paragraph>
    <paragraph>(Kha) ye vā pana kusalamūlena  aññamaññamūlā, sabbe te dhammā kusalāti? Āmantā.</paragraph>
    <subhead>(2) Mūlamūlanayo</subhead>
    <paragraph nr="53"> (Ka) ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.</paragraph>
    <paragraph>(Kha) ye vā pana kusalamūlamūlā, sabbe te dhammā kusalāti? Āmantā.</paragraph>
    <paragraph nr="54"> (Ka) ye keci kusalā dhammā, sabbe te kusalamūlena ekamūlamūlāti? Āmantā.</paragraph>
    <paragraph>(Kha) ye vā pana kusalamūlena ekamūlamūlā, sabbe te dhammā kusalāti?</paragraph>
    <paragraph>Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.</paragraph>
    <paragraph nr="55"> (Ka) ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?</paragraph>
    <paragraph>Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.</paragraph>
    <paragraph>(Kha) ye vā pana kusalamūlena aññamaññamūlamūlā, sabbe te dhammā kusalāti? Āmantā.</paragraph>
    <subhead>(3) Mūlakanayo</subhead>
    <paragraph nr="56"> (Ka) ye  keci kusalā dhammā, sabbe te kusalamūlakāti? Āmantā.</paragraph>
    <paragraph>(Kha) ye vā pana kusalamūlakā, sabbe te dhammā kusalāti?</paragraph>
    <paragraph>Kusalasamuṭṭhānaṃ rūpaṃ kusalamūlakaṃ na kusalaṃ. Kusalaṃ kusalamūlakañceva kusalañca.</paragraph>
    <paragraph nr="57"> (Ka) ye keci kusalā dhammā, sabbe te kusalamūlena ekamūlakāti? Āmantā.</paragraph>
    <paragraph>(Kha) ye vā pana kusalamūlena ekamūlakā, sabbe te dhammā kusalāti?</paragraph>
    <paragraph>Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ. Kusalaṃ kusalamūlena ekamūlakañceva kusalañca.</paragraph>
    <paragraph nr="58"> (Ka) ye  keci kusalamūlena ekamūlakā dhammā, sabbe  te kusalamūlena aññamaññamūlakāti?</paragraph>
    <paragraph>Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.</paragraph>
    <paragraph>(Kha) ye vā pana kusalamūlena aññamaññamūlakā, sabbe te dhammā kusalāti? Āmantā.</paragraph>
    <subhead>(4) Mūlamūlakanayo</subhead>
    <paragraph nr="59"> (Ka) ye keci kusalā dhammā, sabbe te kusalamūlamūlakāti? Āmantā.</paragraph>
    <paragraph>(Kha) ye vā pana kusalamūlamūlakā, sabbe te dhammā kusalāti?</paragraph>
    <paragraph>Kusalasamuṭṭhānaṃ rūpaṃ kusalamūlamūlakaṃ na kusalaṃ. Kusalaṃ kusalamūlamūlakañceva kusalañca.</paragraph>
    <paragraph nr="60"> (Ka) ye keci kusalā dhammā, sabbe te kusalamūlena ekamūlamūlakāti? Āmantā.</paragraph>
    <paragraph>(Kha) ye  vā pana kusalamūlena ekamūlamūlakā, sabbe te dhammā kusalāti?</paragraph>
    <paragraph>Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ. Kusalaṃ kusalamūlena ekamūlamūlakañceva kusalañca.</paragraph>
    <paragraph nr="61"> (Ka) ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?</paragraph>
    <paragraph>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.</paragraph>
    <paragraph>(Kha) ye vā pana kusalamūlena aññamaññamūlamūlakā, sabbe te dhammā kusalāti? Āmantā.</paragraph>
    <title>2. Akusalā dhammā (1) mūlanayo</title>
    <paragraph nr="62"> (Ka) ye keci akusalā dhammā, sabbe te akusalamūlāti?</paragraph>
    <paragraph>Tīṇeva akusalamūlāni. Avasesā akusalā dhammā na akusalamūlā.</paragraph>
    <paragraph>(Kha) ye vā pana  akusalamūlā, sabbe te dhammā akusalāti? Āmantā.</paragraph>
    <paragraph nr="63"> (Ka) ye keci akusalā dhammā, sabbe te akusalamūlena ekamūlāti?</paragraph>
    <paragraph>Ahetukaṃ akusalaṃ akusalamūlena na ekamūlaṃ. Sahetukaṃ akusalaṃ akusalamūlena ekamūlaṃ.</paragraph>
    <paragraph>(Kha) ye vā pana akusalamūlena ekamūlā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlena  ekamūlaṃ, na akusalaṃ. Akusalaṃ akusalamūlena ekamūlañceva akusalañca.</paragraph>
    <paragraph nr="64"> (Ka) ye  keci akusalamūlena ekamūlā dhammā, sabbe te akusalamūlena aññamaññamūlāti?</paragraph>
    <paragraph>Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.</paragraph>
    <paragraph>(Kha) ye vā pana akusalamūlena aññamaññamūlā, sabbe te dhammā akusalāti? Āmantā.</paragraph>
    <subhead>(2) Mūlamūlanayo</subhead>
    <paragraph nr="65"> (Ka) ye keci akusalā dhammā, sabbe te akusalamūlamūlāti?</paragraph>
    <paragraph>Tīṇeva akusalamūlamūlāni. Avasesā akusalā dhammā na akusalamūlamūlā.</paragraph>
    <paragraph>(Kha) ye vā pana akusalamūlamūlā, sabbe te dhammā akusalāti? Āmantā.</paragraph>
    <paragraph nr="66"> (Ka) ye keci akusalā dhammā, sabbe te akusalamūlena ekamūlamūlāti?</paragraph>
    <paragraph>Ahetukaṃ akusalaṃ akusalamūlena na ekamūlamūlaṃ. Sahetukaṃ akusalaṃ akusalamūlena ekamūlamūlaṃ.</paragraph>
    <paragraph>(Kha) ye vā pana akusalamūlena ekamūlamūlā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlena ekamūlamūlaṃ, na akusalaṃ. Akusalaṃ akusalamūlena ekamūlamūlañceva akusalañca.</paragraph>
    <paragraph nr="67"> (Ka) ye keci akusalamūlena ekamūlamūlā dhammā, sabbe te akusalamūlena  aññamaññamūlamūlāti?</paragraph>
    <paragraph>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.</paragraph>
    <paragraph>(Kha) ye vā pana akusalamūlena aññamaññamūlamūlā, sabbe te dhammā akusalāti? Āmantā.</paragraph>
    <subhead>(3) Mūlakanayo</subhead>
    <paragraph nr="68"> (Ka) ye  keci akusalā dhammā, sabbe te akusalamūlakāti?</paragraph>
    <paragraph>Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.</paragraph>
    <paragraph>(Kha) ye vā pana akusalamūlakā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.</paragraph>
    <paragraph nr="69"> (Ka) ye  keci akusalā dhammā, sabbe te akusalamūlena ekamūlakāti?</paragraph>
    <paragraph>Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.</paragraph>
    <paragraph>(Kha) ye vā pana akusalamūlena ekamūlakā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.</paragraph>
    <paragraph nr="70"> (Ka) ye keci akusalamūlena ekamūlakā dhammā, sabbe te akusalamūlena aññamaññamūlakāti?</paragraph>
    <paragraph>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā na ca aññamaññamūlakā.</paragraph>
    <paragraph>(Kha) ye vā pana akusalamūlena aññamaññamūlakā, sabbe te dhammā akusalāti? Āmantā.</paragraph>
    <subhead>(4) Mūlamūlakanayo</subhead>
    <paragraph nr="71"> (Ka) ye keci akusalā dhammā, sabbe te akusalamūlamūlakāti?</paragraph>
    <paragraph>Ahetukaṃ  akusalaṃ na akusalamūlamūlakaṃ. Sahetukaṃ akusalaṃ akusalamūlamūlakaṃ.</paragraph>
    <paragraph>(Kha) ye  vā pana akusalamūlamūlakā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlamūlakaṃ na akusalaṃ. Akusalaṃ akusalamūlamūlakañceva akusalañca.</paragraph>
    <paragraph nr="72"> (Ka) ye keci akusalā dhammā, sabbe te akusalamūlena ekamūlamūlakāti?</paragraph>
    <paragraph>Ahetukaṃ akusalaṃ akusalamūlena na ekamūlamūlakaṃ. Sahetukaṃ akusalaṃ akusalamūlena ekamūlamūlakaṃ.</paragraph>
    <paragraph>(Kha) ye vā pana akusalamūlena ekamūlamūlakā, sabbe te dhammā akusalāti?</paragraph>
    <paragraph>Akusalasamuṭṭhānaṃ rūpaṃ akusalamūlena ekamūlamūlakaṃ, na akusalaṃ. Akusalaṃ akusalamūlena ekamūlamūlakañceva akusalañca.</paragraph>
    <paragraph nr="73"> (Ka) ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?</paragraph>
    <paragraph>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.</paragraph>
    <paragraph>(Kha) ye vā pana akusalamūlena aññamaññamūlamūlakā, sabbe te dhammā akusalāti? Āmantā.</paragraph>
    <title>3. Abyākatā dhammā (1) mūlanayo</title>
    <paragraph nr="74"> (Ka) ye  keci abyākatā dhammā, sabbe te abyākatamūlāti?</paragraph>
    <paragraph>Tīṇeva abyākatamūlāni. Avasesā abyākatā dhammā na abyākatamūlā.</paragraph>
    <paragraph>(Kha) ye vā pana abyākatamūlā, sabbe te dhammā abyākatāti? Āmantā.</paragraph>
    <paragraph nr="75"> (Ka) ye  keci abyākatā dhammā, sabbe te abyākatamūlena ekamūlāti?</paragraph>
    <paragraph>Ahetukaṃ abyākataṃ abyākatamūlena na ekamūlaṃ. Sahetukaṃ abyākataṃ abyākatamūlena  ekamūlaṃ.</paragraph>
    <paragraph>(Kha) ye vā pana abyākatamūlena ekamūlā, sabbe te dhammā abyākatāti? Āmantā.</paragraph>
    <paragraph nr="76"> (Ka) ye keci abyākatamūlena ekamūlā dhammā, sabbe te abyākatamūlena aññamaññamūlāti?</paragraph>
    <paragraph>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā.</paragraph>
    <paragraph>(Kha) ye vā pana abyākatamūlena aññamaññamūlā, sabbe te dhammā abyākatāti? Āmantā.</paragraph>
    <subhead>(2) Mūlamūlanayo</subhead>
    <paragraph nr="77"> (Ka) ye keci abyākatā dhammā, sabbe te abyākatamūlamūlāti?</paragraph>
    <paragraph>Tīṇeva abyākatamūlamūlāni. Avasesā abyākatā dhammā na abyākatamūlamūlā.</paragraph>
    <paragraph>(Kha) ye vā pana abyākatamūlamūlā, sabbe te dhammā abyākatāti? Āmantā.</paragraph>
    <paragraph nr="78"> (Ka) ye keci abyākatā dhammā, sabbe te abyākatamūlena ekamūlamūlāti?</paragraph>
    <paragraph>Ahetukaṃ abyākataṃ abyākatamūlena na ekamūlamūlaṃ. Sahetukaṃ abyākataṃ abyākatamūlena ekamūlamūlaṃ.</paragraph>
    <paragraph>(Kha) ye vā pana abyākatamūlena ekamūlamūlā, sabbe te dhammā abyākatāti? Āmantā.</paragraph>
    <paragraph nr="79"> (Ka) ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?</paragraph>
    <paragraph>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā  dhammā abyākatamūlena ekamūlamūlā, na ca aññamaññamūlamūlā .</paragraph>
    <paragraph>(Kha) ye vā pana abyākatamūlena aññamaññamūlamūlā, sabbe te dhammā abyākatāti? Āmantā.</paragraph>
    <subhead>(3) Mūlakanayo</subhead>
    <paragraph nr="80"> (Ka) ye  keci abyākatā dhammā, sabbe te abyākatamūlakāti?</paragraph>
    <paragraph>Ahetukaṃ abyākataṃ na abyākatamūlakaṃ. Sahetukaṃ abyākataṃ abyākatamūlakaṃ.</paragraph>
    <paragraph>(Kha) ye vā pana abyākatamūlakā, sabbe te dhammā abyākatāti? Āmantā.</paragraph>
    <paragraph nr="81"> (Ka) ye keci abyākatā dhammā, sabbe te abyākatamūlena ekamūlakāti?</paragraph>
    <paragraph>Ahetukaṃ abyākataṃ abyākatamūlena na ekamūlakaṃ. Sahetukaṃ abyākataṃ abyākatamūlena ekamūlakaṃ.</paragraph>
    <paragraph>(Kha) ye vā pana abyākatamūlena ekamūlakā, sabbe te dhammā abyākatāti? Āmantā.</paragraph>
    <paragraph nr="82"> (Ka) ye keci abyākatamūlena ekamūlakā dhammā, sabbe te abyākatamūlena aññamaññamūlakāti?</paragraph>
    <paragraph>Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.</paragraph>
    <paragraph>(Kha) ye vā pana abyākatamūlena aññamaññamūlakā, sabbe te dhammā abyākatāti? Āmantā.</paragraph>
    <subhead>(4) Mūlamūlakanayo</subhead>
    <paragraph nr="83"> (Ka) ye  keci abyākatā dhammā, sabbe te abyākatamūlamūlakāti?</paragraph>
    <paragraph>Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ.</paragraph>
    <paragraph>(Kha) ye vā pana abyākatamūlamūlakā, sabbe te dhammā abyākatāti? Āmantā.</paragraph>
    <paragraph nr="84"> (Ka) ye keci abyākatā dhammā, sabbe te abyākatamūlena ekamūlamūlakāti?</paragraph>
    <paragraph>Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ.</paragraph>
    <paragraph>(Kha) ye vā pana abyākatamūlena ekamūlamūlakā, sabbe te dhammā abyākatāti ? Āmantā.</paragraph>
    <paragraph nr="85"> (Ka) ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?</paragraph>
    <paragraph>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā  abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.</paragraph>
    <paragraph>(Kha) ye vā pana abyākatamūlena aññamaññamūlamūlakā, sabbe te dhammā abyākatāti? Āmantā.</paragraph>
    <title>4. Nāmā dhammā (1) mūlanayo</title>
    <paragraph nr="86"> (Ka) ye  keci nāmā dhammā, sabbe te nāmamūlāti?</paragraph>
    <paragraph>Naveva nāmamūlāni. Avasesā nāmā dhammā na nāmamūlā.</paragraph>
    <paragraph>(Kha) ye vā pana nāmamūlā, sabbe te dhammā nāmāti? Āmantā.</paragraph>
    <paragraph nr="87"> (Ka) ye keci nāmā dhammā, sabbe te nāmamūlena ekamūlāti?</paragraph>
    <paragraph>Ahetukaṃ nāmaṃ nāmamūlena na ekamūlaṃ. Sahetukaṃ nāmaṃ nāmamūlena ekamūlaṃ.</paragraph>
    <paragraph>(Kha) ye vā pana nāmamūlena ekamūlā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ nāmamūlena ekamūlaṃ, na nāmaṃ. Nāmaṃ nāmamūlena ekamūlañceva nāmañca.</paragraph>
    <paragraph nr="88"> (Ka) ye keci nāmamūlena ekamūlā dhammā, sabbe te nāmamūlena aññamaññamūlāti?</paragraph>
    <paragraph>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā.</paragraph>
    <paragraph>(Kha) ye vā pana nāmamūlena aññamaññamūlā, sabbe te dhammā nāmāti? Āmantā.</paragraph>
    <subhead>(2) Mūlamūlanayo</subhead>
    <paragraph nr="89"> (Ka) ye  keci nāmā dhammā, sabbe te nāmamūlamūlāti?</paragraph>
    <paragraph>Naveva nāmamūlamūlāni. Avasesā nāmā dhammā na nāmamūlamūlā.</paragraph>
    <paragraph>(Kha) ye vā pana nāmamūlamūlā, sabbe te dhammā nāmāti? Āmantā.</paragraph>
    <paragraph nr="90"> (Ka) ye keci nāmā dhammā, sabbe te nāmamūlena ekamūlamūlāti?</paragraph>
    <paragraph>Ahetukaṃ  nāmaṃ nāmamūlena na ekamūlamūlaṃ. Sahetukaṃ nāmaṃ nāmamūlena ekamūlamūlaṃ.</paragraph>
    <paragraph>(Kha) ye vā pana nāmamūlena ekamūlamūlā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ nāmamūlena ekamūlamūlaṃ, na nāmaṃ. Nāmaṃ nāmamūlena ekamūlamūlañceva nāmañca.</paragraph>
    <paragraph nr="91"> (Ka) ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?</paragraph>
    <paragraph>Mūlāni yāni ekato uppajjanti nāmamūlāni ekamūlamūlāni  ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.</paragraph>
    <paragraph>(Kha) ye vā pana nāmamūlena aññamaññamūlamūlā, sabbe te dhammā nāmāti? Āmantā.</paragraph>
    <subhead>(3) Mūlakanayo</subhead>
    <paragraph nr="92"> (Ka) ye keci nāmā dhammā, sabbe te nāmamūlakāti?</paragraph>
    <paragraph>Ahetukaṃ nāmaṃ na nāmamūlakaṃ. Sahetukaṃ nāmaṃ nāmamūlakaṃ.</paragraph>
    <paragraph>(Kha) ye vā pana nāmamūlakā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ nāmamūlakaṃ, na nāmaṃ. Nāmaṃ nāmamūlakañceva nāmañca.</paragraph>
    <paragraph nr="93"> (Ka) ye keci nāmā dhammā, sabbe te nāmamūlena ekamūlakāti?</paragraph>
    <paragraph>Ahetukaṃ nāmaṃ nāmamūlena na ekamūlakaṃ. Sahetukaṃ nāmaṃ nāmamūlena ekamūlakaṃ.</paragraph>
    <paragraph>(Kha) ye vā pana nāmamūlena ekamūlakā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ  nāmamūlena ekamūlakaṃ, na nāmaṃ. Nāmaṃ nāmamūlena ekamūlakañceva nāmañca.</paragraph>
    <paragraph nr="94"> (Ka) ye  keci nāmamūlena ekamūlakā dhammā, sabbe te nāmamūlena aññamaññamūlakāti?</paragraph>
    <paragraph>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā.</paragraph>
    <paragraph>(Kha) ye vā pana nāmamūlena aññamaññamūlakā, sabbe te dhammā nāmāti? Āmantā.</paragraph>
    <subhead>(4) Mūlamūlakanayo</subhead>
    <paragraph nr="95"> (Ka) ye keci nāmā dhammā, sabbe te nāmamūlamūlakāti?</paragraph>
    <paragraph>Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ.</paragraph>
    <paragraph>(Kha) ye vā pana nāmamūlamūlakā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca.</paragraph>
    <paragraph nr="96"> (Ka) ye keci nāmā dhammā, sabbe te nāmamūlena ekamūlamūlakāti?</paragraph>
    <paragraph>Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ.</paragraph>
    <paragraph>(Kha) ye vā pana nāmamūlena ekamūlamūlakā, sabbe te dhammā nāmāti?</paragraph>
    <paragraph>Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca.</paragraph>
    <paragraph nr="97"> (Ka) ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?</paragraph>
    <paragraph>Mūlāni yāni ekato uppajjanti nāmamūlāni  ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.</paragraph>
    <paragraph>(Kha) ye  vā pana nāmamūlena aññamaññamūlamūlakā, sabbe te dhammā nāmāti?</paragraph>
    <paragraph>Āmantā.</paragraph>
    <centered>Mūlavāraniddeso.</centered>
    <title>2-10. Hetuvārādi</title>
    <paragraph nr="98"> Ye  keci kusalā dhammā, sabbe te kusalahetūti…?</paragraph>
    <paragraph>Tayo eva kusalahetū, avasesā kusalā dhammā na kusalahetū…pe… kusalanidānā… kusalasambhavā… kusalappabhavā… kusalasamuṭṭhānā… kusalāhārā… kusalārammaṇā… kusalapaccayā… kusalasamudayā….</paragraph>
    <paragraph nr="99"> Ye keci akusalā dhammā… ye keci abyākatā dhammā… ye keci nāmā dhammā, sabbe te nāmahetū ti… nāmanidānā… nāmasambhavā… nāmappabhavā… nāmasamuṭṭhānā… nāmāhārā… nāmārammaṇā… nāmapaccayā… nāmasamudayā….</paragraph>
    <gatha type="1">Mūlaṃ hetu nidānañca, sambhavo pabhavena ca;</gatha>
    <gatha type="last">Samuṭṭhānāhārārammaṇā, paccayo samudayena cāti.</gatha>
    <centered>Niddesavāro niṭṭhito.</centered>
    <centered>Mūlayamakapāḷi niṭṭhitā.</centered>
    <centered> Namo tassa bhagavato arahato sammāsambuddhassa</centered>
  </text>
</tree>
