<?xml version='1.0' encoding='UTF-8'?>
<tree text="15. Micchattaniyatattika&#x1E43;" target="text">
  <text>
    <title>1. Paṭiccavāro</title>
    <title>1. Paccayānulomaṃ</title>
    <title>1. Vibhaṅgavāro</title>
    <subhead>Hetupaccayo</subhead>
    <paragraph nr="1"> Micchattaniyataṃ  dhammaṃ paṭicca micchattaniyato dhammo uppajjati hetupaccayā – micchattaniyataṃ ekaṃ khandhaṃ paṭicca tayo khandhā…pe… dve khandhā. (1)</paragraph>
    <paragraph>Micchattaniyataṃ dhammaṃ paṭicca aniyato dhammo uppajjati hetupaccayā – micchattaniyate khandhe paṭicca cittasamuṭṭhānaṃ rūpaṃ. (2)</paragraph>
    <paragraph>Micchattaniyataṃ dhammaṃ paṭicca micchattaniyato ca aniyato ca dhammā uppajjanti hetupaccayā – micchattaniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe… dve khandhe…pe…. (3)</paragraph>
    <paragraph nr="2"> Sammattaniyataṃ dhammaṃ paṭicca sammattaniyato dhammo uppajjati hetupaccayā… tīṇi.</paragraph>
    <paragraph nr="3"> Aniyataṃ dhammaṃ paṭicca aniyato dhammo uppajjati hetupaccayā – aniyataṃ ekaṃ khandhaṃ  paṭicca tayo khandhā cittasamuṭṭhānañca rūpaṃ…pe… dve khandhe…pe… paṭisandhikkhaṇe aniyataṃ ekaṃ khandhaṃ paṭicca tayo khandhā kaṭattā  ca rūpaṃ, dve khandhe…pe… khandhe paṭicca vatthu, vatthuṃ paṭicca khandhā; ekaṃ mahābhūtaṃ paṭicca tayo mahābhūtā…pe… dve mahābhūtā,. Mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</paragraph>
    <paragraph nr="4"> Micchattaniyatañca aniyatañca dhammaṃ paṭicca aniyato dhammo uppajjati hetupaccayā – micchattaniyate khandhe ca mahābhūte ca paṭicca cittasamuṭṭhānaṃ rūpaṃ. (1)</paragraph>
    <paragraph>Sammattaniyatañca aniyatañca dhammaṃ paṭicca aniyato dhammo uppajjati hetupaccayā – sammattaniyate khandhe ca mahābhūte ca paṭicca cittasamuṭṭhānaṃ rūpaṃ. (1)</paragraph>
    <subhead>Ārammaṇapaccayo</subhead>
    <paragraph nr="5"> Micchattaniyataṃ  dhammaṃ paṭicca micchattaniyato dhammo uppajjati ārammaṇapaccayā – micchattaniyataṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
    <paragraph>Sammattaniyataṃ dhammaṃ paṭicca sammattaniyato dhammo uppajjati ārammaṇapaccayā – sammattaniyataṃ ekaṃ khandhaṃ paṭicca tayo khandhā…pe… dve khandhe…pe…. (1)</paragraph>
    <paragraph>Aniyataṃ dhammaṃ paṭicca aniyato dhammo uppajjati ārammaṇapaccayā – aniyataṃ ekaṃ khandhaṃ paṭicca tayo khandhā…pe… dve khandhe…pe… paṭisandhikkhaṇe aniyataṃ ekaṃ khandhaṃ paṭicca tayo khandhā…pe… dve khandhe…pe… vatthuṃ paṭicca khandhā (sabbe paccayā iminā kāraṇena vitthāretabbā. Saṃkhittaṃ).</paragraph>
    <title>1. Paccayānulomaṃ</title>
    <title>2. Saṅkhyāvāro</title>
    <paragraph nr="6"> Hetuyā  nava, ārammaṇe tīṇi, adhipatiyā nava, anantare tīṇi, samanantare tīṇi , sahajāte nava, aññamaññe tīṇi, nissaye nava, upanissaye tīṇi, purejāte tīṇi, āsevane tīṇi, kamme nava, vipāke ekaṃ, āhāre nava, indriye nava, jhāne nava, magge nava, sampayutte tīṇi, vippayutte nava, atthiyā nava, natthiyā tīṇi, vigate tīṇi, avigate nava (evaṃ gaṇetabbaṃ).</paragraph>
    <centered>Anulomaṃ.</centered>
    <title>2. Paccayapaccanīyaṃ</title>
    <title>1. Vibhaṅgavāro</title>
    <subhead>Nahetupaccayo</subhead>
    <paragraph nr="7"> Aniyataṃ dhammaṃ paṭicca aniyato dhammo uppajjati nahetupaccayā – ahetukaṃ aniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe… dve khandhe…pe… ahetukapaṭisandhikkhaṇe…pe… ekaṃ mahābhūtaṃ paṭicca…pe… bāhiraṃ… āhārasamuṭṭhānaṃ… utusamuṭṭhānaṃ… asaññasattānaṃ…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</paragraph>
    <subhead>Naārammaṇapaccayo</subhead>
    <paragraph nr="8"> Micchattaniyataṃ  dhammaṃ paṭicca aniyato dhammo uppajjati naārammaṇapaccayā – micchattaniyate khandhe paṭicca cittasamuṭṭhānaṃ rūpaṃ (saṃkhittaṃ).</paragraph>
    <subhead>Naadhipatipaccayo</subhead>
    <paragraph nr="9"> Micchattaniyataṃ dhammaṃ paṭicca micchattaniyato dhammo uppajjati naadhipatipaccayā – micchattaniyate khandhe paṭicca micchattaniyatādhipati. (1)</paragraph>
    <paragraph>Sammattaniyataṃ  dhammaṃ paṭicca sammattaniyato dhammo uppajjati naadhipatipaccayā – sammattaniyate khandhe paṭicca sammattaniyatādhipati. (1)</paragraph>
    <paragraph>Aniyataṃ dhammaṃ paṭicca aniyato dhammo uppajjati naadhipatipaccayā – aniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe… dve khandhe…pe… paṭisandhikkhaṇe…pe… khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe… asaññasattānaṃ…pe…. (1)</paragraph>
    <subhead>Naanantarapaccayo</subhead>
    <paragraph nr="10"> Micchattaniyataṃ dhammaṃ paṭicca aniyato dhammo uppajjati naanantarapaccayā (saṃkhittaṃ, sabbāni paccayāni vitthāretabbāni).</paragraph>
    <title>2. Paccayapaccanīyaṃ</title>
    <title>2. Saṅkhyāvāro</title>
    <paragraph nr="11"> Nahetuyā ekaṃ, naārammaṇe pañca, naadhipatiyā tīṇi, naanantare pañca, nasamanantare pañca, naaññamaññe pañca, naupanissaye pañca, napurejāte cha, napacchājāte nava, naāsevane pañca, nakamme tīṇi, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte pañca, navippayutte dve, nonatthiyā pañca, novigate pañca (evaṃ gaṇetabbaṃ).</paragraph>
    <centered>Paccanīyaṃ.</centered>
    <title>3. Paccayānulomapaccanīyaṃ</title>
    <subhead>Hetudukaṃ</subhead>
    <paragraph nr="12"> Hetupaccayā  naārammaṇe pañca, naadhipatiyā tīṇi, naanantare nasamanantare naaññamaññe  naupanissaye pañca, napurejāte  cha, napacchājāte nava, naāsevane pañca, nakamme tīṇi, navipāke nava, nasampayutte pañca, navippayutte dve, nonatthiyā pañca, novigate pañca (evaṃ gaṇetabbaṃ).</paragraph>
    <centered>Anulomapaccanīyaṃ.</centered>
    <title>4. Paccayapaccanīyānulomaṃ</title>
    <subhead>Nahetudukaṃ</subhead>
    <paragraph nr="13"> Nahetupaccayā ārammaṇe ekaṃ, anantare ekaṃ, samanantare ekaṃ, sahajāte ekaṃ…pe… vigate ekaṃ (evaṃ gaṇetabbaṃ).</paragraph>
    <centered>Paccanīyānulomaṃ.</centered>
    <centered>Paṭiccavāro.</centered>
    <title>2. Sahajātavāro</title>
    <centered>(Sahajātavāro paṭiccavārasadiso.)</centered>
    <title>3. Paccayavāro</title>
    <title>1. Paccayānulomaṃ</title>
    <title>1. Vibhaṅgavāro</title>
    <subhead>Hetupaccayo</subhead>
    <paragraph nr="14"> Micchattaniyataṃ dhammaṃ paccayā micchattaniyato dhammo uppajjati hetupaccayā… tīṇi.</paragraph>
    <paragraph>Sammattaniyataṃ  dhammaṃ paccayā sammattaniyato dhammo uppajjati hetupaccayā… tīṇi.</paragraph>
    <paragraph nr="15"> Aniyataṃ  dhammaṃ paccayā aniyato dhammo uppajjati hetupaccayā – aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe… dve khandhe…pe… paṭisandhikkhaṇe…pe… khandhe paccayā vatthu, vatthuṃ paccayā khandhā; ekaṃ mahābhūtaṃ paccayā…pe… vatthuṃ paccayā aniyatā khandhā. (1)</paragraph>
    <paragraph>Aniyataṃ dhammaṃ paccayā micchattaniyato dhammo uppajjati hetupaccayā – vatthuṃ paccayā micchattaniyatā khandhā. (2)</paragraph>
    <paragraph>Aniyataṃ dhammaṃ paccayā sammattaniyato dhammo uppajjati hetupaccayā – vatthuṃ paccayā sammattaniyatā khandhā. (3)</paragraph>
    <paragraph>Aniyataṃ  dhammaṃ paccayā micchattaniyato ca aniyato ca dhammā uppajjanti hetupaccayā – vatthuṃ paccayā micchattaniyatā khandhā, mahābhūte paccayā cittasamuṭṭhānaṃ rūpaṃ. (4)</paragraph>
    <paragraph>Aniyataṃ dhammaṃ paccayā sammattaniyato ca aniyato ca dhammā uppajjanti hetupaccayā – vatthuṃ paccayā sammattaniyatā khandhā, mahābhūte paccayā cittasamuṭṭhānaṃ rūpaṃ. (5)</paragraph>
    <paragraph nr="16"> Micchattaniyatañca aniyatañca dhammaṃ paccayā micchattaniyato dhammo uppajjati hetupaccayā – micchattaniyataṃ ekaṃ khandhañca vatthuñca paccayā tayo khandhā…pe… dve khandhe…pe…. (1)</paragraph>
    <paragraph>Micchattaniyatañca aniyatañca dhammaṃ paccayā aniyato dhammo uppajjati hetupaccayā – micchattaniyate khandhe ca mahābhūte ca paccayā cittasamuṭṭhānaṃ rūpaṃ. (2)</paragraph>
    <paragraph>Micchattaniyatañca aniyatañca dhammaṃ paccayā micchattaniyato ca aniyato ca dhammā uppajjanti  hetupaccayā – micchattaniyataṃ ekaṃ khandhañca vatthuñca paccayā tayo khandhā…pe… dve khandhe…pe… micchattaniyate khandhe ca mahābhūte ca paccayā cittasamuṭṭhānaṃ rūpaṃ. (3)</paragraph>
    <paragraph>Sammattaniyatañca aniyatañca dhammaṃ paccayā sammattaniyato dhammo uppajjati hetupaccayā (tīṇi pañhā, micchattasadisaṃ).</paragraph>
    <subhead>Ārammaṇapaccayādi</subhead>
    <paragraph nr="17"> Micchattaniyataṃ  dhammaṃ paccayā micchattaniyato dhammo uppajjati ārammaṇapaccayā… (saṃkhittaṃ, kusalattike paccayavārasadisaṃ vibhajitabbaṃ)… avigatapaccayā.</paragraph>
    <title>1. Paccayānulomaṃ</title>
    <subhead>2. Saṅkhyāvāro</subhead>
    <paragraph nr="18"> Hetuyā  sattarasa, ārammaṇe satta, adhipatiyā sattarasa, anantare satta, samanantare satta, sahajāte sattarasa, aññamaññe satta, nissaye sattarasa, upanissaye satta, purejāte satta, āsevane satta, kamme sattarasa, vipāke ekaṃ, āhāre sattarasa, indriye sattarasa, jhāne sattarasa, magge sattarasa, sampayutte satta, vippayutte sattarasa, atthiyā sattarasa, natthiyā satta, vigate satta, avigate sattarasa (evaṃ gaṇetabbaṃ).</paragraph>
    <centered>Anulomaṃ.</centered>
    <title>2. Paccayapaccanīyaṃ</title>
    <title>1. Vibhaṅgavāro</title>
    <subhead>Nahetupaccayo</subhead>
    <paragraph nr="19"> Aniyataṃ  dhammaṃ paccayā aniyato dhammo uppajjati nahetupaccayā – ahetukaṃ aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe… dve khandhe…pe… ahetukapaṭisandhikkhaṇe…pe… khandhe paccayā vatthu, vatthuṃ paccayā khandhā. Ekaṃ mahābhūtaṃ…pe… asaññasattānaṃ…pe… cakkhāyatanaṃ paccayā cakkhuviññāṇaṃ…pe… kāyāyatanaṃ paccayā kāyaviññāṇaṃ. Vatthuṃ paccayā ahetukā aniyatā khandhā. Vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)</paragraph>
    <subhead>Naārammaṇapaccayo</subhead>
    <paragraph nr="20"> Micchattaniyataṃ dhammaṃ paccayā aniyato dhammo uppajjati naārammaṇapaccayā – micchattaniyate khandhe paccayā cittasamuṭṭhānaṃ rūpaṃ (kusalattikasadisaṃ, pañca kātabbā).</paragraph>
    <subhead>Naadhipatipaccayo</subhead>
    <paragraph nr="21"> Micchattaniyataṃ  dhammaṃ paccayā micchattaniyato dhammo uppajjati naadhipatipaccayā – micchattaniyate khandhe paccayā micchattaniyatādhipati. (1)</paragraph>
    <paragraph>Sammattaniyataṃ  dhammaṃ paccayā sammattaniyato dhammo uppajjati naadhipatipaccayā – sammattaniyate khandhe paccayā sammattaniyatādhipati. (1)</paragraph>
    <paragraph>Aniyataṃ dhammaṃ paccayā aniyato dhammo uppajjati naadhipatipaccayā – aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe… dve khandhe…pe… paṭisandhikkhaṇe  …pe… asaññasattānaṃ…pe… cakkhāyatanaṃ paccayā cakkhuviññāṇaṃ…pe… kāyāyatanaṃ paccayā kāyaviññāṇaṃ. Vatthuṃ paccayā aniyatā khandhā. (1)</paragraph>
    <paragraph>Aniyataṃ dhammaṃ paccayā micchattaniyato dhammo uppajjati naadhipatipaccayā – vatthuṃ paccayā micchattaniyatādhipati. (2)</paragraph>
    <paragraph>Aniyataṃ dhammaṃ paccayā sammattaniyato dhammo uppajjati naadhipatipaccayā – vatthuṃ paccayā sammattaniyatādhipati. (3)</paragraph>
    <paragraph>Micchattaniyatañca aniyatañca dhammaṃ paccayā micchattaniyato dhammo uppajjati naadhipatipaccayā – micchattaniyate khandhe ca vatthuñca paccayā micchattaniyatādhipati. (1)</paragraph>
    <paragraph>Sammattaniyatañca aniyatañca dhammaṃ paccayā sammattaniyato dhammo uppajjati naadhipatipaccayā – sammattaniyate khandhe ca vatthuñca paccayā sammattaniyatādhipati. (1)</paragraph>
    <subhead>Naanantarapaccayādi</subhead>
    <paragraph nr="22"> Micchattaniyataṃ dhammaṃ paccayā aniyato dhammo uppajjati naanantarapaccayā…pe… nonatthipaccayā… novigatapaccayā.</paragraph>
    <title>2. Paccayapaccanīyaṃ</title>
    <title>2. Saṅkhyāvāro</title>
    <paragraph nr="23"> Nahetuyā ekaṃ, naārammaṇe pañca, naadhipatiyā satta, naanantare pañca, nasamanantare pañca, naaññamaññe pañca , naupanissaye pañca, napurejāte cha, napacchājāte sattarasa, naāsevane pañca, nakamme satta, navipāke  sattarasa, naāhāre ekaṃ, naindriye najhāne namagge ekaṃ, nasampayutte pañca, navippayutte dve, nonatthiyā pañca, novigate pañca (evaṃ gaṇetabbaṃ).</paragraph>
    <centered>Paccanīyaṃ.</centered>
    <title>3. Paccayānulomapaccanīyaṃ</title>
    <subhead>Hetudukaṃ</subhead>
    <paragraph nr="24"> Hetupaccayā  naārammaṇe pañca, naadhipatiyā satta, naanantare pañca, nasamanantare naaññamaññe naupanissaye pañca, napurejāte cha, napacchājāte sattarasa, naāsevane pañca, nakamme satta, navipāke sattarasa, nasampayutte pañca, navippayutte dve, nonatthiyā pañca, novigate pañca (evaṃ gaṇetabbaṃ).</paragraph>
    <centered>Anulomapaccanīyaṃ.</centered>
    <title>4. Paccayapaccanīyānulomaṃ</title>
    <subhead>Nahetudukaṃ</subhead>
    <paragraph nr="25"> Nahetupaccayā ārammaṇe ekaṃ, anantare ekaṃ (saṃkhittaṃ), avigate ekaṃ (evaṃ gaṇetabbaṃ).</paragraph>
    <centered>Paccanīyānulomaṃ.</centered>
    <centered>Paccayavāro.</centered>
    <title>4. Nissayavāro</title>
    <centered>(Nissayavāro paccayavārasadiso).</centered>
    <title>5. Saṃsaṭṭhavāro</title>
    <title>1. Paccayānulomaṃ</title>
    <title>1. Vibhaṅgavāro</title>
    <subhead>Hetupaccayo</subhead>
    <paragraph nr="26"> Micchattaniyataṃ  dhammaṃ saṃsaṭṭho micchattaniyato dhammo uppajjati hetupaccayā – micchattaniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe…. (1)</paragraph>
    <paragraph>Sammattaniyataṃ  dhammaṃ saṃsaṭṭho sammattaniyato dhammo uppajjati hetupaccayā  – sammattaniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe…. (1)</paragraph>
    <paragraph>Aniyataṃ dhammaṃ saṃsaṭṭho aniyato dhammo uppajjati hetupaccayā – aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe… paṭisandhikkhaṇe…pe…. (1)</paragraph>
    <subhead>Ārammaṇapaccayādi</subhead>
    <paragraph nr="27"> Micchattaniyataṃ dhammaṃ saṃsaṭṭho micchattaniyato dhammo uppajjati ārammaṇapaccayā…pe… avigatapaccayā.</paragraph>
    <title>1. Paccayānulomaṃ</title>
    <title>2. Saṅkhyāvāro</title>
    <paragraph nr="28"> Hetuyā tīṇi, ārammaṇe tīṇi…pe… kamme tīṇi, vipāke ekaṃ, āhāre tīṇi…pe… avigate tīṇi (evaṃ gaṇetabbaṃ).</paragraph>
    <centered>Anulomaṃ.</centered>
    <title>2. Paccayapaccanīyaṃ</title>
    <title>1. Vibhaṅgavāro</title>
    <subhead>Nahetupaccayo</subhead>
    <paragraph nr="29"> Aniyataṃ  dhammaṃ saṃsaṭṭho aniyato dhammo uppajjati nahetupaccayā – ahetukaṃ aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe… ahetukapaṭisandhikkhaṇe…pe…. (1)</paragraph>
    <subhead>Naadhipatipaccayo</subhead>
    <paragraph nr="30"> Micchattaniyataṃ dhammaṃ saṃsaṭṭho micchattaniyato dhammo uppajjati naadhipatipaccayā – micchattaniyate khandhe saṃsaṭṭho micchattaniyatādhipati. (1)</paragraph>
    <paragraph>Sammattaniyataṃ dhammaṃ saṃsaṭṭho sammattaniyato dhammo uppajjati naadhipatipaccayā – sammattaniyate khandhe saṃsaṭṭho sammattaniyatādhipati. (1)</paragraph>
    <paragraph>Aniyataṃ  dhammaṃ saṃsaṭṭho aniyato dhammo uppajjati naadhipatipaccayā – aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe… paṭisandhikkhaṇe…pe….(1)</paragraph>
    <subhead>Napurejātapaccayādi</subhead>
    <paragraph nr="31"> Sammattaniyataṃ  dhammaṃ saṃsaṭṭho sammattaniyato dhammo uppajjati napurejātapaccayā – arūpe sammattaniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe…. (1)</paragraph>
    <paragraph>Aniyataṃ dhammaṃ saṃsaṭṭho aniyato dhammo uppajjati napurejātapaccayā – arūpe aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe… paṭisandhikkhaṇe…pe…. (1)</paragraph>
    <paragraph>Micchattaniyataṃ  dhammaṃ saṃsaṭṭho micchattaniyato dhammo uppajjati napacchājātapaccayā (paripuṇṇaṃ).</paragraph>
    <subhead>Naāsevanapaccayādi</subhead>
    <paragraph nr="32"> Aniyataṃ dhammaṃ saṃsaṭṭho aniyato dhammo uppajjati naāsevanapaccayā – aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe… paṭisandhikkhaṇe…pe…. (1)</paragraph>
    <paragraph>Micchattaniyataṃ dhammaṃ saṃsaṭṭho micchattaniyato dhammo uppajjati nakammapaccayā, navipākapaccayā (saṃkhittaṃ).</paragraph>
    <paragraph>Aniyataṃ dhammaṃ saṃsaṭṭho aniyato dhammo uppajjati najhānapaccayā – pañcaviññāṇaṃ…pe… namaggapaccayā – ahetukaṃ aniyataṃ…pe….</paragraph>
    <paragraph>Sammattaniyataṃ dhammaṃ saṃsaṭṭho sammattaniyato dhammo uppajjati navippayuttapaccayā – arūpe sammattaniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe…. (1)</paragraph>
    <paragraph>Aniyataṃ  dhammaṃ saṃsaṭṭho aniyato dhammo uppajjati navippayuttapaccayā – arūpe aniyataṃ ekaṃ khandhaṃ saṃsaṭṭhā tayo khandhā…pe… dve khandhe…pe…. (1)</paragraph>
    <title>2. Paccayapaccanīyaṃ</title>
    <title>2. Saṅkhyāvāro</title>
    <paragraph nr="33"> Nahetuyā ekaṃ, naadhipatiyā tīṇi, napurejāte dve, napacchājāte tīṇi, naāsevane ekaṃ, nakamme tīṇi, navipāke tīṇi, najhāne ekaṃ, namagge ekaṃ, navippayutte dve (evaṃ gaṇetabbaṃ).</paragraph>
    <centered>Paccanīyaṃ.</centered>
    <title>3. Paccayānulomapaccanīyaṃ</title>
    <paragraph nr="34"> Hetupaccayā  naadhipatiyā tīṇi, napurejāte dve, napacchājāte tīṇi, naāsevane ekaṃ, nakamme tīṇi, navipāke tīṇi, navippayutte dve (evaṃ gaṇetabbaṃ).</paragraph>
    <centered>Anulomapaccanīyaṃ.</centered>
    <title>4. Paccayapaccanīyānulomaṃ</title>
    <paragraph nr="35"> Nahetupaccayā ārammaṇe ekaṃ, anantare ekaṃ (saṃkhittaṃ), avigate ekaṃ (evaṃ gaṇetabbaṃ).</paragraph>
    <centered>Paccanīyānulomaṃ.</centered>
    <centered>Saṃsaṭṭhavāro.</centered>
    <title>6. Sampayuttavāro</title>
    <centered>(Sampayuttavāro saṃsaṭṭhavārasadiso).</centered>
    <title>7. Pañhāvāro</title>
    <title>1. Paccayānulomaṃ</title>
    <title>1. Vibhaṅgavāro</title>
    <subhead>Hetupaccayo</subhead>
    <paragraph nr="36"> Micchattaniyato  dhammo micchattaniyatassa dhammassa hetupaccayena paccayo – micchattaniyatā hetū sampayuttakānaṃ khandhānaṃ hetupaccayena paccayo. (1)</paragraph>
    <paragraph>Micchattaniyato dhammo aniyatassa dhammassa hetupaccayena paccayo  – micchattaniyatā hetū cittasamuṭṭhānānaṃ rūpānaṃ hetupaccayena paccayo. (2)</paragraph>
    <paragraph>Micchattaniyato dhammo micchattaniyatassa ca aniyatassa ca dhammassa hetupaccayena paccayo – micchattaniyatā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)</paragraph>
    <paragraph>Sammattaniyato  dhammo sammattaniyatassa dhammassa hetupaccayena paccayo… tīṇi.</paragraph>
    <paragraph>Aniyato dhammo aniyatassa dhammassa hetupaccayena paccayo – aniyatā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe…pe…. (1)</paragraph>
    <subhead>Ārammaṇapaccayo</subhead>
    <paragraph nr="37"> Micchattaniyato dhammo aniyatassa dhammassa ārammaṇapaccayena paccayo – ariyā micchattaniyate pahīne kilese paccavekkhanti, pubbe samudāciṇṇe kilese jānanti. Micchattaniyate khandhe aniccato…pe… vipassanti. Cetopariyañāṇena micchattaniyatacittasamaṅgissa  cittaṃ jānanti. Micchattaniyatā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa āvajjanāya ārammaṇapaccayena paccayo. (1)</paragraph>
    <paragraph>Sammattaniyato dhammo aniyatassa dhammassa ārammaṇapaccayena paccayo – ariyā maggā vuṭṭhahitvā maggaṃ paccavekkhanti. Cetopariyañāṇena sammattaniyatacittasamaṅgissa cittaṃ jānanti. Sammattaniyatā khandhā cetopariyañāṇassa, pubbenivāsānussatiñāṇassa, anāgataṃsañāṇassa , āvajjanāya ārammaṇapaccayena paccayo. (1)</paragraph>
    <paragraph nr="38"> Aniyato dhammo aniyatassa dhammassa ārammaṇapaccayena paccayo – dānaṃ datvā sīlaṃ samādiyitvā uposathakammaṃ katvā taṃ paccavekkhati, pubbe suciṇṇāni paccavekkhati, jhānā vuṭṭhahitvā jhānaṃ paccavekkhati, ariyā phalaṃ paccavekkhanti, nibbānaṃ paccavekkhanti, nibbānaṃ gotrabhussa, vodānassa, phalassa, āvajjanāya ārammaṇapaccayena paccayo. Ariyā aniyate pahīne kilese paccavekkhanti, vikkhambhite kilese paccavekkhanti. Pubbe samudāciṇṇe kilese jānanti. Cakkhuṃ…pe… vatthuṃ… aniyate khandhe aniccato dukkhato anattato vipassanti, assādenti abhinandanti, taṃ ārabbha aniyato rāgo uppajjati…pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, cetopariyañāṇena  aniyatacittasamaṅgissa cittaṃ jānāti, ākāsānañcāyatanaṃ viññāṇañcāyatanassa…pe… ākiñcaññāyatanaṃ nevasaññānāsaññāyatanassa ārammaṇapaccayena paccayo. Rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa ārammaṇapaccayena paccayo. Aniyatā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</paragraph>
    <paragraph>Aniyato dhammo micchattaniyatassa dhammassa ārammaṇapaccayena paccayo – rūpajīvitindriyaṃ mātughātikammassa… pitughātikammassa… arahantaghātikammassa…  ruhiruppādakammassa ārammaṇapaccayena paccayo. Yaṃ vatthuṃ parāmasantassa micchattaniyatā khandhā uppajjanti, taṃ vatthu micchattaniyatānaṃ khandhānaṃ ārammaṇapaccayena paccayo. (2)</paragraph>
    <paragraph>Aniyato  dhammo sammattaniyatassa dhammassa ārammaṇapaccayena paccayo – nibbānaṃ maggassa ārammaṇapaccayena paccayo. (3)</paragraph>
    <subhead>Adhipatipaccayo</subhead>
    <paragraph nr="39"> Micchattaniyato dhammo micchattaniyatassa dhammassa adhipatipaccayena paccayo. Sahajātādhipati – micchattaniyatādhipati sampayuttakānaṃ khandhānaṃ adhipatipaccayena paccayo. (1)</paragraph>
    <paragraph>Micchattaniyato dhammo aniyatassa dhammassa adhipatipaccayena paccayo. Sahajātādhipati – micchattaniyatādhipati cittasamuṭṭhānānaṃ rūpānaṃ adhipatipaccayena paccayo. (2)</paragraph>
    <paragraph>Micchattaniyato dhammo micchattaniyatassa ca aniyatassa ca dhammassa adhipatipaccayena paccayo. Sahajātādhipati – micchattaniyatādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)</paragraph>
    <paragraph nr="40"> Sammattaniyato dhammo sammattaniyatassa dhammassa adhipatipaccayena paccayo. Sahajātādhipati – sammattaniyatādhipati sampayuttakānaṃ khandhānaṃ adhipatipaccayena paccayo. (1)</paragraph>
    <paragraph>Sammattaniyato  dhammo aniyatassa dhammassa adhipatipaccayena paccayo – ārammaṇādhipati, sahajātādhipati. Ārammaṇādhipati – ariyā  maggā vuṭṭhahitvā maggaṃ garuṃ katvā paccavekkhanti. Sahajātādhipati – sammattaniyatādhipati cittasamuṭṭhānānaṃ rūpānaṃ adhipatipaccayena paccayo. (2)</paragraph>
    <paragraph>Sammattaniyato dhammo sammattaniyatassa ca aniyatassa ca dhammassa adhipatipaccayena paccayo. Sahajātādhipati – sammattaniyatādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)</paragraph>
    <paragraph nr="41"> Aniyato dhammo aniyatassa dhammassa adhipatipaccayena paccayo – ārammaṇādhipati  sahajātādhipati. Ārammaṇādhipati – dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā…pe… ariyā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, phalassa adhipatipaccayena paccayo. Cakkhuṃ…pe… vatthuṃ…pe… aniyate khandhe garuṃ katvā assādeti abhinandati, taṃ garuṃ katvā aniyato rāgo uppajjati, diṭṭhi uppajjati. Sahajātādhipati – aniyatādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</paragraph>
    <paragraph>Aniyato dhammo sammattaniyatassa dhammassa adhipatipaccayena paccayo. Ārammaṇādhipati – nibbānaṃ maggassa adhipatipaccayena paccayo. (2)</paragraph>
    <subhead>Anantarapaccayo</subhead>
    <paragraph nr="42"> Micchattaniyato dhammo aniyatassa dhammassa anantarapaccayena paccayo – micchattaniyatā khandhā vuṭṭhānassa anantarapaccayena  paccayo. (1)</paragraph>
    <paragraph>Sammattaniyato dhammo aniyatassa dhammassa anantarapaccayena paccayo – maggo phalassa anantarapaccayena paccayo. (1)</paragraph>
    <paragraph>Aniyato dhammo aniyatassa dhammassa anantarapaccayena paccayo – purimā purimā aniyatā khandhā pacchimānaṃ pacchimānaṃ aniyatānaṃ khandhānaṃ anantarapaccayena paccayo. Anulomaṃ gotrabhussa… anulomaṃ vodānassa… phalaṃ phalassa… anulomaṃ phalasamāpattiyā… nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo. (1)</paragraph>
    <paragraph nr="43"> Aniyato  dhammo micchattaniyatassa dhammassa anantarapaccayena paccayo – aniyataṃ domanassaṃ micchattaniyatassa domanassassa anantarapaccayena paccayo. Aniyatamicchādiṭṭhi niyatamicchādiṭṭhiyā anantarapaccayena paccayo. (2)</paragraph>
    <paragraph>Aniyato  dhammo sammattaniyatassa dhammassa anantarapaccayena paccayo – gotrabhu maggassa… vodānaṃ maggassa anantarapaccayena paccayo. (3)</paragraph>
    <subhead>Samanantarapaccayādi</subhead>
    <paragraph nr="44"> Micchattaniyato dhammo aniyatassa dhammassa samanantarapaccayena paccayo (anantarasadisaṃ)… sahajātapaccayena paccayo (paṭiccavārasadisaṃ, nava pañhā)… aññamaññapaccayena paccayo (paṭiccavārasadisaṃ, tisso pañhā)… nissayapaccayena paccayo (kusalattikasadisā, terasa  pañhā).</paragraph>
    <subhead>Upanissayapaccayo</subhead>
    <paragraph nr="45"> Micchattaniyato dhammo micchattaniyatassa dhammassa upanissayapaccayena paccayo. Pakatūpanissayo – mātughātikammaṃ mātughātikammassa upanissayapaccayena paccayo. Mātughātikammaṃ…pe… pitughātikammaṃ…pe… arahantaghātikammaṃ…pe… ruhiruppādakammaṃ…pe… saṅghabhedakammaṃ…pe… niyatamicchādiṭṭhiyā upanissayapaccayena paccayo (cakkaṃ kātabbaṃ). Niyatamicchādiṭṭhi niyatamicchādiṭṭhiyā upanissayapaccayena paccayo. Niyatamicchādiṭṭhi mātughātikammassa…pe… saṅghabhedakammassa upanissayapaccayena paccayo. (1)</paragraph>
    <paragraph>Micchattaniyato dhammo aniyatassa dhammassa upanissayapaccayena paccayo – anantarūpanissayo, pakatūpanissayo…pe…. Pakatūpanissayo – mātaraṃ jīvitā voropetvā tassa paṭighātatthāya dānaṃ deti, sīlaṃ samādiyati, uposathakammaṃ karoti. Pitaraṃ jīvitā voropetvā…pe… arahantaṃ jīvitā voropetvā…pe… duṭṭhena cittena tathāgatassa lohitaṃ uppādetvā…pe… saṅghaṃ bhinditvā tassa paṭighātatthāya dānaṃ deti, sīlaṃ samādiyati, uposathakammaṃ karoti. (2)</paragraph>
    <paragraph nr="46"> Sammattaniyato dhammo sammattaniyatassa dhammassa upanissayapaccayena paccayo. Pakatūpanissayo – paṭhamo maggo dutiyassa maggassa upanissayapaccayena  paccayo…pe… tatiyo maggo catutthassa maggassa upanissayapaccayena paccayo. (1)</paragraph>
    <paragraph>Sammattaniyato  dhammo aniyatassa dhammassa upanissayapaccayena  paccayo – ārammaṇūpanissayo, anantarūpanissayo, pakatūpanissayo…pe…. Pakatūpanissayo – ariyā maggaṃ upanissāya anuppannaṃ samāpattiṃ uppādenti, uppannaṃ samāpajjanti, saṅkhāre aniccato dukkhato anattato vipassanti. Maggo ariyānaṃ atthappaṭisambhidāya…pe… ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (2)</paragraph>
    <paragraph nr="47"> Aniyato dhammo aniyatassa dhammassa upanissayapaccayena paccayo – ārammaṇūpanissayo, anantarūpanissayo, pakatūpanissayo…pe…. Pakatūpanissayo – aniyataṃ saddhaṃ upanissāya dānaṃ deti, sīlaṃ samādiyati, uposathakammaṃ…pe… jhānaṃ uppādeti, vipassanaṃ… abhiññaṃ… samāpattiṃ uppādeti, mānaṃ jappeti, diṭṭhiṃ gaṇhāti. Aniyataṃ sīlaṃ… sutaṃ… cāgaṃ… paññaṃ… rāgaṃ…pe… patthanaṃ… kāyikaṃ sukhaṃ… kāyikaṃ dukkhaṃ… utuṃ… bhojanaṃ… senāsanaṃ upanissāya dānaṃ deti…pe… nigamaghātaṃ karoti. Aniyatā saddhā…pe… paññā, rāgo…pe… senāsanaṃ aniyatāya saddhāya…pe… kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Paṭhamassa jhānassa parikammaṃ tasseva…pe… nevasaññānāsaññāyatanassa parikammaṃ tasseva…pe… paṭhamaṃ jhānaṃ dutiyassa jhānassa…pe… ākiñcaññāyatanaṃ nevasaññānāsaññāyatanassa…pe… pāṇātipāto pāṇātipātassa upanissayapaccayena paccayo (cakkaṃ kātabbaṃ). (1)</paragraph>
    <paragraph>Aniyato dhammo micchattaniyatassa dhammassa upanissayapaccayena paccayo – anantarūpanissayo, pakatūpanissayo…pe…. Pakatūpanissayo – aniyataṃ  rāgaṃ upanissāya mātaraṃ jīvitā voropeti…pe… saṅghaṃ bhindati. Aniyataṃ dosaṃ…pe… patthanaṃ… kāyikaṃ sukhaṃ…pe… senāsanaṃ upanissāya mātaraṃ jīvitā voropeti…pe… saṅghaṃ bhindati. Aniyato rāgo…pe… senāsanaṃ mātughātikammassa… pitughātikammassa… arahantaghātikammassa… ruhiruppādakammassa… saṅghabhedakammassa… niyatamicchādiṭṭhiyā upanissayapaccayena paccayo. (2)</paragraph>
    <paragraph>Aniyato  dhammo sammattaniyatassa dhammassa upanissayapaccayena paccayo – ārammaṇūpanissayo, anantarūpanissayo, pakatūpanissayo…pe…. Pakatūpanissayo – paṭhamassa maggassa parikammaṃ paṭhamassa maggassa…pe… catutthassa maggassa parikammaṃ catutthassa maggassa upanissayapaccayena paccayo. (3)</paragraph>
    <subhead>Purejātapaccayo</subhead>
    <paragraph nr="48"> Aniyato dhammo aniyatassa dhammassa purejātapaccayena paccayo – ārammaṇapurejātaṃ, vatthupurejātaṃ. Ārammaṇapurejātaṃ – cakkhuṃ…pe… vatthuṃ aniccato…pe… vipassati, assādeti abhinandati, taṃ ārabbha aniyato rāgo uppajjati…pe… domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa purejātapaccayena paccayo. Vatthupurejātaṃ – cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa… vatthu aniyatānaṃ khandhānaṃ purejātapaccayena paccayo. (1)</paragraph>
    <paragraph>Aniyato dhammo micchattaniyatassa dhammassa purejātapaccayena  paccayo – ārammaṇapurejātaṃ, vatthupurejātaṃ. Ārammaṇapurejātaṃ – rūpajīvitindriyaṃ mātughātikammassa… pitughātikammassa… arahantaghātikammassa… ruhiruppādakammassa purejātapaccayena paccayo. Vatthupurejātaṃ – vatthu micchattaniyatānaṃ khandhānaṃ purejātapaccayena paccayo. (2)</paragraph>
    <paragraph>Aniyato dhammo sammattaniyatassa dhammassa purejātapaccayena paccayo. Vatthupurejātaṃ – vatthu sammattaniyatānaṃ khandhānaṃ purejātapaccayena paccayo. (3)</paragraph>
    <subhead>Pacchājātapaccayo</subhead>
    <paragraph nr="49"> Micchattaniyato dhammo aniyatassa dhammassa pacchājātapaccayena paccayo – pacchājātā micchattaniyatā khandhā purejātassa imassa kāyassa pacchājātapaccayena paccayo. (1)</paragraph>
    <paragraph>Sammattaniyato  dhammo aniyatassa dhammassa pacchājātapaccayena paccayo. Pacchājātā sammattaniyatā khandhā purejātassa imassa kāyassa pacchājātapaccayena paccayo. (1)</paragraph>
    <paragraph>Aniyato  dhammo aniyatassa dhammassa pacchājātapaccayena paccayo – pacchājātā aniyatā khandhā purejātassa imassa kāyassa pacchājātapaccayena paccayo. (1)</paragraph>
    <subhead>Āsevanapaccayo</subhead>
    <paragraph nr="50"> Aniyato dhammo aniyatassa dhammassa āsevanapaccayena paccayo – purimā purimā aniyatā khandhā pacchimānaṃ pacchimānaṃ aniyatānaṃ khandhānaṃ āsevanapaccayena paccayo. Anulomaṃ gotrabhussa… anulomaṃ  vodānassa āsevanapaccayena paccayo. (1)</paragraph>
    <paragraph>Aniyato dhammo micchattaniyatassa dhammassa āsevanapaccayena paccayo – aniyataṃ domanassaṃ micchattaniyatassa domanassassa āsevanapaccayena paccayo. Aniyatamicchādiṭṭhi niyatamicchādiṭṭhiyā āsevanapaccayena paccayo. (2)</paragraph>
    <paragraph>Aniyato dhammo sammattaniyatassa dhammassa āsevanapaccayena paccayo – gotrabhu maggassa… vodānaṃ maggassa āsevanapaccayena paccayo. (3)</paragraph>
    <subhead>Kammapaccayo</subhead>
    <paragraph nr="51"> Micchattaniyato dhammo micchattaniyatassa dhammassa kammapaccayena paccayo – micchattaniyatā cetanā sampayuttakānaṃ khandhānaṃ kammapaccayena paccayo. (1)</paragraph>
    <paragraph>Micchattaniyato dhammo aniyatassa dhammassa kammapaccayena paccayo – sahajātā, nānākkhaṇikā. Sahajātā – micchattaniyatā cetanā cittasamuṭṭhānānaṃ rūpānaṃ kammapaccayena paccayo. Nānākkhaṇikā – micchattaniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)</paragraph>
    <paragraph>Micchattaniyato  dhammo micchattaniyatassa ca aniyatassa ca dhammassa kammapaccayena paccayo – micchattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)</paragraph>
    <paragraph nr="52"> Sammattaniyato  dhammo sammattaniyatassa dhammassa kammapaccayena  paccayo – sammattaniyatā cetanā sampayuttakānaṃ khandhānaṃ kammapaccayena paccayo. (1)</paragraph>
    <paragraph>Sammattaniyato dhammo aniyatassa dhammassa kammapaccayena paccayo – sahajātā, nānākkhaṇikā. Sahajātā – sammattaniyatā cetanā cittasamuṭṭhānānaṃ rūpānaṃ kammapaccayena paccayo. Nānākkhaṇikā – sammattaniyatā cetanā vipākānaṃ khandhānaṃ kammapaccayena paccayo. (2)</paragraph>
    <paragraph>Sammattaniyato dhammo sammattaniyatassa ca aniyatassa ca dhammassa kammapaccayena paccayo – sammattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)</paragraph>
    <paragraph>Aniyato dhammo aniyatassa dhammassa kammapaccayena paccayo – sahajātā, nānākkhaṇikā. Sahajātā – aniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe…pe…. Nānākkhaṇikā – aniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)</paragraph>
    <subhead>Vipākapaccayo</subhead>
    <paragraph nr="53"> Aniyato dhammo aniyatassa dhammassa vipākapaccayena paccayo – vipāko aniyato eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo…pe… paṭisandhikkhaṇe…pe… khandhā vatthussa…pe….</paragraph>
    <subhead>Āhārapaccayādi</subhead>
    <paragraph nr="54"> Micchattaniyato  dhammo micchattaniyatassa dhammassa āhārapaccayena paccayo… indriyapaccayena paccayo… jhānapaccayena paccayo… maggapaccayena paccayo… sampayuttapaccayena paccayo.</paragraph>
    <subhead>Vippayuttapaccayo</subhead>
    <paragraph nr="55"> Micchattaniyato dhammo aniyatassa dhammassa vippayuttapaccayena paccayo – sahajātaṃ, pacchājātaṃ. Sahajātā – micchattaniyatā khandhā cittasamuṭṭhānānaṃ rūpānaṃ vippayuttapaccayena paccayo. Pacchājātā – micchattaniyatā  khandhā purejātassa imassa kāyassa vippayuttapaccayena paccayo. (1)</paragraph>
    <paragraph>Sammattaniyato dhammo aniyatassa dhammassa vippayuttapaccayena paccayo – sahajātaṃ, pacchājātaṃ. Sahajātā – sammattaniyatā khandhā cittasamuṭṭhānānaṃ rūpānaṃ vippayuttapaccayena paccayo. Pacchājātā – sammattaniyatā khandhā purejātassa imassa kāyassa vippayuttapaccayena paccayo. (1)</paragraph>
    <paragraph>Aniyato dhammo aniyatassa dhammassa vippayuttapaccayena paccayo – sahajātaṃ, purejātaṃ, pacchājātaṃ. Sahajātā – aniyatā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe…pe… khandhā vatthussa vippayuttapaccayena paccayo. Vatthu khandhānaṃ vippayuttapaccayena paccayo. Purejātaṃ – cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa… vatthu aniyatānaṃ khandhānaṃ vippayuttapaccayena paccayo. Pacchājātā – aniyatā khandhā purejātassa imassa kāyassa  vippayuttapaccayena paccayo. (1)</paragraph>
    <paragraph>Aniyato dhammo micchattaniyatassa dhammassa vippayuttapaccayena paccayo. Purejātaṃ – vatthu micchattaniyatānaṃ khandhānaṃ vippayuttapaccayena paccayo. (2)</paragraph>
    <paragraph>Aniyato  dhammo sammattaniyatassa dhammassa vippayuttapaccayena paccayo. Purejātaṃ – vatthu sammattaniyatānaṃ khandhānaṃ vippayuttapaccayena paccayo. (3)</paragraph>
    <subhead>Atthipaccayo</subhead>
    <paragraph nr="56"> Micchattaniyato dhammo micchattaniyatassa dhammassa atthipaccayena paccayo – micchattaniyato eko khandho tiṇṇannaṃ khandhānaṃ…pe… dve khandhā dvinnaṃ khandhānaṃ atthipaccayena paccayo. (1)</paragraph>
    <paragraph>Micchattaniyato dhammo aniyatassa dhammassa atthipaccayena paccayo – sahajātaṃ, pacchājātaṃ. Sahajātā – micchattaniyatā khandhā cittasamuṭṭhānānaṃ rūpānaṃ atthipaccayena paccayo. Pacchājātā – micchattaniyatā khandhā purejātassa imassa kāyassa atthipaccayena paccayo. (2)</paragraph>
    <paragraph>Micchattaniyato dhammo micchattaniyatassa ca aniyatassa ca atthipaccayena paccayo – micchattaniyato eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe… dve khandhā…pe…. (3)</paragraph>
    <paragraph>Sammattaniyato  dhammo sammattaniyatassa dhammassa atthipaccayena paccayo…pe… (tisso pañhā).</paragraph>
    <paragraph>Aniyato  dhammo aniyatassa dhammassa atthipaccayena paccayo – sahajātaṃ, purejātaṃ, pacchājātaṃ, āhāraṃ, indriyaṃ. Sahajāto – aniyato eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe… dve khandhā…pe… paṭisandhikkhaṇe…pe… khandhā vatthussa atthipaccayena paccayo. Vatthu khandhānaṃ atthipaccayena paccayo. Ekaṃ mahābhūtaṃ…pe… asaññasattānaṃ ekaṃ mahābhūtaṃ…pe…. Purejātaṃ – cakkhuṃ…pe… vatthuṃ aniccato dukkhato anattato vipassati assādeti abhinandati, taṃ ārabbha rāgo uppajjati…pe… domanassaṃ uppajjati. Dibbena cakkhunā rūpaṃ passati, dibbāya  sotadhātuyā saddaṃ suṇāti, rūpāyatanaṃ cakkhuviññāṇassa…pe… phoṭṭhabbāyatanaṃ kāyaviññāṇassa…pe… cakkhāyatanaṃ cakkhuviññāṇassa…pe… kāyāyatanaṃ kāyaviññāṇassa… vatthu aniyatānaṃ khandhānaṃ atthipaccayena paccayo. Pacchājātā – aniyatā khandhā purejātassa imassa kāyassa atthipaccayena paccayo. Kabaḷīkāro āhāro imassa kāyassa atthipaccayena paccayo. Rūpajīvitindriyaṃ kaṭattārūpānaṃ atthipaccayena paccayo. (1)</paragraph>
    <paragraph>Aniyato dhammo micchattaniyatassa dhammassa atthipaccayena paccayo. Purejātaṃ – rūpajīvitindriyaṃ mātughātikammassa…pe… ruhiruppādakammassa atthipaccayena paccayo. Vatthu micchattaniyatānaṃ khandhānaṃ atthipaccayena paccayo. (2)</paragraph>
    <paragraph>Aniyato  dhammo sammattaniyatassa dhammassa atthipaccayena paccayo. Purejātaṃ – vatthu sammattaniyatānaṃ khandhānaṃ atthipaccayena paccayo. (3)</paragraph>
    <paragraph nr="57"> Micchattaniyato ca aniyato ca dhammā micchattaniyatassa dhammassa atthipaccayena paccayo – sahajātaṃ, purejātaṃ. Sahajāto – micchattaniyato eko khandho ca vatthu ca tiṇṇannaṃ khandhānaṃ…pe… dve khandhā ca…pe…. (1)</paragraph>
    <paragraph>Micchattaniyato ca aniyato ca dhammā aniyatassa dhammassa atthipaccayena paccayo – sahajātaṃ, pacchājātaṃ, āhāraṃ, indriyaṃ. Sahajātā – micchattaniyatā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. Pacchājātā – micchattaniyatā khandhā ca kabaḷīkāro āhāro ca  imassa kāyassa atthipaccayena paccayo. Pacchājātā – micchattaniyatā khandhā ca rūpajīvitindriyañca kaṭattārūpānaṃ atthipaccayena paccayo. (2)</paragraph>
    <paragraph>Sammattaniyato ca aniyato ca dhammā sammattaniyatassa dhammassa atthipaccayena paccayo…pe… (dve pañhā micchattaniyatasadisā).</paragraph>
    <title>1. Paccayānulomaṃ</title>
    <title>2. Saṅkhyāvāro</title>
    <paragraph nr="58"> Hetuyā  satta, ārammaṇe pañca, adhipatiyā aṭṭha, anantare pañca, samanantare pañca, sahajāte nava, aññamaññe tīṇi, nissaye terasa, upanissaye satta, purejāte tīṇi, pacchājāte tīṇi, āsevane tīṇi, kamme satta, vipāke ekaṃ, āhāre satta, indriye satta, jhāne satta, magge satta, sampayutte  tīṇi, vippayutte pañca, atthiyā terasa, natthiyā pañca, vigate pañca, avigate terasa (evaṃ gaṇetabbaṃ).</paragraph>
    <centered>Anulomaṃ.</centered>
    <title>2. Paccanīyuddhāro</title>
    <paragraph nr="59"> Micchattaniyato dhammo micchattaniyatassa dhammassa sahajātapaccayena paccayo… upanissayapaccayena paccayo. (1)</paragraph>
    <paragraph>Micchattaniyato dhammo aniyatassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… pacchājātapaccayena paccayo… kammapaccayena paccayo. (2)</paragraph>
    <paragraph>Micchattaniyato dhammo micchattaniyatassa ca aniyatassa ca dhammassa sahajātapaccayena paccayo. (3)</paragraph>
    <paragraph>Sammattaniyato dhammo sammattaniyatassa dhammassa sahajātapaccayena paccayo… upanissayapaccayena paccayo. (1)</paragraph>
    <paragraph>Sammattaniyato  dhammo aniyatassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… pacchājātapaccayena paccayo. (2)</paragraph>
    <paragraph>Sammattaniyato  dhammo sammattaniyatassa ca aniyatassa ca dhammassa sahajātapaccayena paccayo. (3)</paragraph>
    <paragraph nr="60"> Aniyato dhammo aniyatassa dhammassa ārammaṇapaccayena paccayo… sahajātapaccayena paccayo… upanissayapaccayena paccayo… purejātapaccayena paccayo… pacchājātapaccayena paccayo… kammapaccayena  paccayo… āhārapaccayena paccayo… indriyapaccayena paccayo. (1)</paragraph>
    <paragraph>Aniyato dhammo micchattaniyatassa dhammassa ārammaṇapaccayena paccayo… upanissayapaccayena paccayo… purejātapaccayena paccayo. (2)</paragraph>
    <paragraph>Aniyato dhammo sammattaniyatassa dhammassa upanissayapaccayena paccayo… purejātapaccayena paccayo. (3)</paragraph>
    <paragraph>Micchattaniyato ca aniyato ca dhammā micchattaniyatassa dhammassa sahajātaṃ, purejātaṃ. (1)</paragraph>
    <paragraph>Micchattaniyato ca aniyato ca dhammā aniyatassa dhammassa sahajātaṃ, pacchājātaṃ, āhāraṃ, indriyaṃ. (2)</paragraph>
    <paragraph>Sammattaniyato ca aniyato ca dhammā sammattaniyatassa dhammassa sahajātaṃ, purejātaṃ. (1)</paragraph>
    <paragraph>Sammattaniyato ca aniyato ca dhammā aniyatassa dhammassa sahajātaṃ, pacchājātaṃ, āhāraṃ, indriyaṃ. (2)</paragraph>
    <title>2. Paccayapaccanīyaṃ</title>
    <title>2. Saṅkhyāvāro</title>
    <paragraph nr="61"> Nahetuyā  terasa, naārammaṇe naadhipatiyā naanantare nasamanantare terasa, nasahajāte nava, naaññamaññe nava, nanissaye nava, naupanissaye terasa, napurejāte ekādasa, napacchājāte terasa, naāsevane terasa, nakamme navipāke naāhāre terasa…pe…  namagge terasa, nasampayutte nava, navippayutte satta, noatthiyā satta, nonatthiyā terasa, novigate terasa, noavigate satta (evaṃ gaṇetabbaṃ).</paragraph>
    <centered>Paccanīyaṃ.</centered>
    <title>3. Paccayānulomapaccanīyaṃ</title>
    <subhead>Hetudukaṃ</subhead>
    <paragraph nr="62"> Hetupaccayā  naārammaṇe satta, naadhipatiyā satta, naanantare satta, nasamanantare satta, naaññamaññe tīṇi, naupanissaye satta…pe… namagge satta, nasampayutte tīṇi, navippayutte tīṇi, nonatthiyā satta, novigate satta (evaṃ gaṇetabbaṃ).</paragraph>
    <centered>Anulomapaccanīyaṃ.</centered>
    <title>4. Paccayapaccanīyānulomaṃ</title>
    <subhead>Nahetudukaṃ</subhead>
    <paragraph nr="63"> Nahetupaccayā ārammaṇe pañca, adhipatiyā aṭṭha, anantare pañca, samanantare pañca , sahajāte nava, aññamaññe tīṇi, nissaye terasa, upanissaye satta, purejāte tīṇi, pacchājāte tīṇi, āsevane tīṇi, kamme satta, vipāke ekaṃ, āhāre satta, indriye jhāne magge satta, sampayutte tīṇi, vippayutte pañca, atthiyā terasa, natthiyā pañca, vigate pañca, avigate terasa (evaṃ gaṇetabbaṃ).</paragraph>
    <centered>Paccanīyānulomaṃ.</centered>
    <centered>Micchattaniyatattikaṃ niṭṭhitaṃ.</centered>
  </text>
</tree>
