<?xml version='1.0' encoding='UTF-8'?>
<tree text="14. H&#x12B;nattika&#x1E43;" target="text">
  <text>
    <title>1. Paṭiccavāro</title>
    <title>1. Paccayānulomaṃ</title>
    <title>1. Vibhaṅgavāro</title>
    <subhead>Hetupaccayo</subhead>
    <paragraph nr="1"> Hīnaṃ  dhammaṃ paṭicca hīno dhammo uppajjati hetupaccayā – hīnaṃ ekaṃ khandhaṃ paṭicca tayo khandhā…pe… dve khandhe paṭicca dve khandhā. (1)</paragraph>
    <paragraph>Hīnaṃ dhammaṃ paṭicca majjhimo dhammo uppajjati hetupaccayā – hīne khandhe paṭicca cittasamuṭṭhānaṃ rūpaṃ. (2)</paragraph>
    <paragraph>Hīnaṃ dhammaṃ paṭicca hīno ca majjhimo ca dhammā uppajjanti hetupaccayā – hīnaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe… dve khandhe…pe…. (3)</paragraph>
    <paragraph nr="2"> Majjhimaṃ dhammaṃ paṭicca majjhimo dhammo uppajjati hetupaccayā – majjhimaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe… dve khandhe…pe… paṭisandhikkhaṇe…pe… khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe… mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)</paragraph>
    <paragraph nr="3"> Paṇītaṃ  dhammaṃ paṭicca paṇīto dhammo uppajjati hetupaccayā… tīṇi.</paragraph>
    <paragraph nr="4"> Majjhimañca paṇītañca dhammaṃ paṭicca majjhimo dhammo uppajjati hetupaccayā – paṇīte khandhe ca mahābhūte ca paṭicca cittasamuṭṭhānaṃ rūpaṃ. (1)</paragraph>
    <paragraph nr="5"> Hīnañca majjhimañca dhammaṃ paṭicca majjhimo dhammo uppajjati hetupaccayā  – hīne khandhe ca mahābhūte ca paṭicca cittasamuṭṭhānaṃ rūpaṃ. (1)</paragraph>
    <centered>(Hīnattikaṃ saṃkiliṭṭhattikasadisaṃ vitthāretabbaṃ paripuṇṇaṃ.)</centered>
    <centered>Hīnattikaṃ niṭṭhitaṃ.</centered>
  </text>
</tree>
