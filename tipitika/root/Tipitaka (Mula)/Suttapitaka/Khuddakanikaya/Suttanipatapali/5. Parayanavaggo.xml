<?xml version='1.0' encoding='UTF-8'?>
<tree text="5. P&#x101;r&#x101;yanavaggo" target="text">
  <text>
    <subhead>Vatthugāthā</subhead>
    <hangnum nr="982"/>
    <gatha type="1"> Kosalānaṃ  purā rammā, agamā dakkhiṇāpathaṃ;</gatha>
    <gatha type="last">Ākiñcaññaṃ patthayāno, brāhmaṇo mantapāragū.</gatha>
    <hangnum nr="983"/>
    <gatha type="1"> So assakassa visaye, aḷakassa <note>[muḷakassa (syā.), mūḷhakassa (ka.), maḷakassa (niddesa)]</note> samāsane;</gatha>
    <gatha type="last">Vasi godhāvarīkūle, uñchena ca phalena ca.</gatha>
    <hangnum nr="984"/>
    <gatha type="1"> Tasseva upanissāya, gāmo ca vipulo ahu;</gatha>
    <gatha type="last">Tato jātena āyena, mahāyaññamakappayi.</gatha>
    <hangnum nr="985"/>
    <gatha type="1"> Mahāyaññaṃ yajitvāna, puna pāvisi assamaṃ;</gatha>
    <gatha type="last">Tasmiṃ paṭipaviṭṭhamhi, añño āgañchi brāhmaṇo.</gatha>
    <hangnum nr="986"/>
    <gatha type="1"> Ugghaṭṭapādo tasito <note>[tassito (ka.)]</note>, paṅkadanto rajassiro;</gatha>
    <gatha type="last">So ca naṃ upasaṅkamma, satāni pañca yācati.</gatha>
    <hangnum nr="987"/>
    <gatha type="1"> Tamenaṃ bāvarī disvā, āsanena nimantayi;</gatha>
    <gatha type="last">Sukhañca kusalaṃ pucchi, idaṃ vacanamabravi.</gatha>
    <hangnum nr="988"/>
    <gatha type="1"> ‘‘Yaṃ kho mama deyyadhammaṃ, sabbaṃ visajjitaṃ mayā;</gatha>
    <gatha type="last">Anujānāhi me brahme, natthi pañcasatāni me’’.</gatha>
    <hangnum nr="989"/>
    <gatha type="1"> ‘‘Sace  me yācamānassa, bhavaṃ nānupadassati;</gatha>
    <gatha type="last">Sattame divase tuyhaṃ, muddhā phalatu sattadhā’’.</gatha>
    <hangnum nr="990"/>
    <gatha type="1"> Abhisaṅkharitvā  kuhako, bheravaṃ so akittayi;</gatha>
    <gatha type="last">Tassa taṃ vacanaṃ sutvā, bāvarī dukkhito ahu.</gatha>
    <hangnum nr="991"/>
    <gatha type="1"> Ussussati anāhāro, sokasallasamappito;</gatha>
    <gatha type="last">Athopi evaṃ cittassa, jhāne na ramatī mano.</gatha>
    <hangnum nr="992"/>
    <gatha type="1"> Utrastaṃ dukkhitaṃ disvā, devatā atthakāminī;</gatha>
    <gatha type="last">Bāvariṃ upasaṅkamma, idaṃ vacanamabravi.</gatha>
    <hangnum nr="993"/>
    <gatha type="1"> ‘‘Na  so muddhaṃ pajānāti, kuhako so dhanatthiko;</gatha>
    <gatha type="last">Muddhani muddhapāte vā, ñāṇaṃ tassa na vijjati’’.</gatha>
    <hangnum nr="994"/>
    <gatha type="1"> ‘‘Bhotī carahi jānāsi, taṃ me akkhāhi pucchitā;</gatha>
    <gatha type="last">Muddhaṃ muddhādhipātañca, taṃ suṇoma vaco tava’’.</gatha>
    <hangnum nr="995"/>
    <gatha type="1"> ‘‘Ahampetaṃ na jānāmi, ñāṇamettha na vijjati;</gatha>
    <gatha type="last">Muddhani muddhādhipāte ca, jinānaṃ hettha <note>[muddhaṃ muddhādhipāto ca, jinānaṃ heta (sī. syā. pī.)]</note> dassanaṃ’’.</gatha>
    <hangnum nr="996"/>
    <gatha type="1"> ‘‘Atha ko carahi jānāti, asmiṃ pathavimaṇḍale <note>[puthavimaṇḍale (sī. pī.)]</note>;</gatha>
    <gatha type="last">Muddhaṃ muddhādhipātañca, taṃ me akkhāhi devate’’.</gatha>
    <hangnum nr="997"/>
    <gatha type="1"> ‘‘Purā  kapilavatthumhā, nikkhanto lokanāyako;</gatha>
    <gatha type="last">Apacco okkākarājassa, sakyaputto pabhaṅkaro.</gatha>
    <hangnum nr="998"/>
    <gatha type="1"> ‘‘So hi brāhmaṇa sambuddho, sabbadhammāna pāragū;</gatha>
    <gatha type="2">Sabbābhiññābalappatto, sabbadhammesu cakkhumā;</gatha>
    <gatha type="last">Sabbakammakkhayaṃ patto, vimutto upadhikkhaye.</gatha>
    <hangnum nr="999"/>
    <gatha type="1"> ‘‘Buddho so bhagavā loke, dhammaṃ deseti cakkhumā;</gatha>
    <gatha type="last">Taṃ  tvaṃ gantvāna pucchassu, so te taṃ byākarissati’’.</gatha>
    <hangnum nr="1000"/>
    <gatha type="1"> Sambuddhoti  vaco sutvā, udaggo bāvarī ahu;</gatha>
    <gatha type="last">Sokassa tanuko āsi, pītiñca vipulaṃ labhi.</gatha>
    <hangnum nr="1001"/>
    <gatha type="1"> So bāvarī attamano udaggo, taṃ devataṃ pucchati vedajāto;</gatha>
    <gatha type="2">‘‘Katamamhi gāme nigamamhi vā pana, katamamhi vā janapade lokanātho;</gatha>
    <gatha type="last">Yattha gantvāna passemu <note>[gantvā namassemu (sī. syā. pī.)]</note>, sambuddhaṃ dvipaduttamaṃ’’ <note>[dvipaduttamaṃ (sī. syā. pī.)]</note>,.</gatha>
    <hangnum nr="1002"/>
    <gatha type="1"> ‘‘Sāvatthiyaṃ kosalamandire jino, pahūtapañño varabhūrimedhaso;</gatha>
    <gatha type="last">So sakyaputto vidhuro anāsavo, muddhādhipātassa vidū narāsabho’’.</gatha>
    <hangnum nr="1003"/>
    <gatha type="1"> Tato  āmantayī sisse, brāhmaṇe mantapārage;</gatha>
    <gatha type="last">‘‘Etha māṇavā akkhissaṃ, suṇātha vacanaṃ mama.</gatha>
    <hangnum nr="1004"/>
    <gatha type="1"> ‘‘Yasseso  dullabho loke, pātubhāvo abhiṇhaso;</gatha>
    <gatha type="2">Svājja lokamhi uppanno, sambuddho iti vissuto;</gatha>
    <gatha type="last">Khippaṃ gantvāna sāvatthiṃ, passavho dvipaduttamaṃ’’.</gatha>
    <hangnum nr="1005"/>
    <gatha type="1"> ‘‘Kathaṃ carahi jānemu, disvā buddhoti brāhmaṇa;</gatha>
    <gatha type="last">Ajānataṃ no pabrūhi, yathā jānemu taṃ mayaṃ’’.</gatha>
    <hangnum nr="1006"/>
    <gatha type="1"> ‘‘Āgatāni  hi mantesu, mahāpurisalakkhaṇā;</gatha>
    <gatha type="last">Dvattiṃsāni ca <note>[dvittiṃsā ca (sī. syā. pī.), dvittiṃsa tāni (?)]</note> byākkhātā, samattā anupubbaso.</gatha>
    <hangnum nr="1007"/>
    <gatha type="1"> ‘‘Yassete honti gattesu, mahāpurisalakkhaṇā;</gatha>
    <gatha type="last">Dveyeva tassa gatiyo, tatiyā hi na vijjati.</gatha>
    <hangnum nr="1008"/>
    <gatha type="1"> ‘‘Sace agāraṃ āvasati <note>[ajjhāvasati (ka.)]</note>, vijeyya pathaviṃ imaṃ;</gatha>
    <gatha type="last">Adaṇḍena asatthena, dhammenamanusāsati.</gatha>
    <hangnum nr="1009"/>
    <gatha type="1"> ‘‘Sace  ca so pabbajati, agārā anagāriyaṃ;</gatha>
    <gatha type="last">Vivaṭṭacchado <note>[vivattachaddo (sī.)]</note> sambuddho, arahā bhavati anuttaro.</gatha>
    <hangnum nr="1010"/>
    <gatha type="1"> ‘‘Jātiṃ gottañca lakkhaṇaṃ, mante sisse punāpare;</gatha>
    <gatha type="last">Muddhaṃ muddhādhipātañca, manasāyeva pucchatha.</gatha>
    <hangnum nr="1011"/>
    <gatha type="1"> ‘‘Anāvaraṇadassāvī, yadi buddho bhavissati;</gatha>
    <gatha type="last">Manasā pucchite pañhe, vācāya vissajessati’’.</gatha>
    <hangnum nr="1012"/>
    <gatha type="1"> Bāvarissa vaco sutvā, sissā soḷasa brāhmaṇā;</gatha>
    <gatha type="last">Ajito tissametteyyo, puṇṇako atha mettagū.</gatha>
    <hangnum nr="1013"/>
    <gatha type="1"> Dhotako  upasīvo ca, nando ca atha hemako;</gatha>
    <gatha type="last">Todeyyakappā dubhayo, jatukaṇṇī ca paṇḍito.</gatha>
    <hangnum nr="1014"/>
    <gatha type="1"> Bhadrāvudho  udayo ca, posālo cāpi brāhmaṇo;</gatha>
    <gatha type="last">Mogharājā ca medhāvī, piṅgiyo ca mahāisi.</gatha>
    <hangnum nr="1015"/>
    <gatha type="1"> Paccekagaṇino sabbe, sabbalokassa vissutā;</gatha>
    <gatha type="last">Jhāyī jhānaratā dhīrā, pubbavāsanavāsitā.</gatha>
    <hangnum nr="1016"/>
    <gatha type="1"> Bāvariṃ  abhivādetvā, katvā ca naṃ padakkhiṇaṃ;</gatha>
    <gatha type="last">Jaṭājinadharā sabbe, pakkāmuṃ uttarāmukhā.</gatha>
    <hangnum nr="1017"/>
    <gatha type="1"> Aḷakassa patiṭṭhānaṃ, purimāhissatiṃ <note>[purimaṃ māhissatiṃ (sī. pī.), puraṃ māhissatiṃ (syā.)]</note> tadā;</gatha>
    <gatha type="last">Ujjeniñcāpi gonaddhaṃ, vedisaṃ vanasavhayaṃ.</gatha>
    <hangnum nr="1018"/>
    <gatha type="1"> Kosambiñcāpi sāketaṃ, sāvatthiñca puruttamaṃ;</gatha>
    <gatha type="last">Setabyaṃ kapilavatthuṃ, kusinārañca mandiraṃ.</gatha>
    <hangnum nr="1019"/>
    <gatha type="1"> Pāvañca  bhoganagaraṃ, vesāliṃ māgadhaṃ puraṃ;</gatha>
    <gatha type="last">Pāsāṇakaṃ cetiyañca, ramaṇīyaṃ manoramaṃ.</gatha>
    <hangnum nr="1020"/>
    <gatha type="1"> Tasitovudakaṃ  sītaṃ, mahālābhaṃva vāṇijo;</gatha>
    <gatha type="last">Chāyaṃ dhammābhitattova, turitā pabbatamāruhuṃ.</gatha>
    <hangnum nr="1021"/>
    <gatha type="1"> Bhagavā tamhi samaye, bhikkhusaṅghapurakkhato;</gatha>
    <gatha type="last">Bhikkhūnaṃ dhammaṃ deseti, sīhova nadatī vane.</gatha>
    <hangnum nr="1022"/>
    <gatha type="1"> Ajito addasa buddhaṃ, sataraṃsiṃ <note>[vītaraṃsiṃva (syā.), sataraṃsīva (ka.), pītaraṃsīva (niddesa)]</note> va bhāṇumaṃ;</gatha>
    <gatha type="last">Candaṃ yathā pannarase, pāripūriṃ upāgataṃ.</gatha>
    <hangnum nr="1023"/>
    <gatha type="1"> Athassa gatte disvāna, paripūrañca byañjanaṃ;</gatha>
    <gatha type="last">Ekamantaṃ ṭhito haṭṭho, manopañhe apucchatha.</gatha>
    <hangnum nr="1024"/>
    <gatha type="1"> ‘‘Ādissa jammanaṃ <note>[jappanaṃ (ka.)]</note> brūhi, gottaṃ brūhi salakkhaṇaṃ <note>[brūhissa lakkhaṇaṃ (niddesa)]</note>;</gatha>
    <gatha type="last">Mantesu pāramiṃ brūhi, kati vāceti brāhmaṇo’’.</gatha>
    <hangnum nr="1025"/>
    <gatha type="1"> ‘‘Vīsaṃ vassasataṃ āyu, so ca gottena bāvarī;</gatha>
    <gatha type="last">Tīṇissa lakkhaṇā gatte, tiṇṇaṃ vedāna pāragū.</gatha>
    <hangnum nr="1026"/>
    <gatha type="1"> ‘‘Lakkhaṇe  itihāse ca, sanighaṇḍusakeṭubhe;</gatha>
    <gatha type="last">Pañcasatāni vāceti, sadhamme pāramiṃ gato’’.</gatha>
    <hangnum nr="1027"/>
    <gatha type="1"> ‘‘Lakkhaṇānaṃ  pavicayaṃ, bāvarissa naruttama;</gatha>
    <gatha type="last">Kaṅkhacchida <note>[taṇhacchida (bahūsu)]</note> pakāsehi, mā no kaṅkhāyitaṃ ahu’’.</gatha>
    <hangnum nr="1028"/>
    <gatha type="1"> ‘‘Mukhaṃ jivhāya chādeti, uṇṇassa bhamukantare;</gatha>
    <gatha type="last">Kosohitaṃ vatthaguyhaṃ, evaṃ jānāhi māṇava’’.</gatha>
    <hangnum nr="1029"/>
    <gatha type="1"> Pucchañhi  kiñci asuṇanto, sutvā pañhe viyākate;</gatha>
    <gatha type="last">Vicinteti jano sabbo, vedajāto katañjalī.</gatha>
    <hangnum nr="1030"/>
    <gatha type="1"> ‘‘Ko nu devo vā brahmā vā, indo vāpi sujampati;</gatha>
    <gatha type="last">Manasā pucchite pañhe, kametaṃ paṭibhāsati.</gatha>
    <hangnum nr="1031"/>
    <gatha type="1"> ‘‘Muddhaṃ muddhādhipātañca, bāvarī paripucchati;</gatha>
    <gatha type="last">Taṃ byākarohi bhagavā, kaṅkhaṃ vinaya no ise’’.</gatha>
    <hangnum nr="1032"/>
    <gatha type="1"> ‘‘Avijjā muddhāti jānāhi, vijjā muddhādhipātinī;</gatha>
    <gatha type="last">Saddhāsatisamādhīhi, chandavīriyena saṃyutā’’.</gatha>
    <hangnum nr="1033"/>
    <gatha type="1"> Tato vedena mahatā, santhambhitvāna māṇavo;</gatha>
    <gatha type="last">Ekaṃsaṃ ajinaṃ katvā, pādesu sirasā pati.</gatha>
    <hangnum nr="1034"/>
    <gatha type="1"> ‘‘Bāvarī brāhmaṇo bhoto, saha sissehi mārisa;</gatha>
    <gatha type="last">Udaggacitto sumano, pāde vandati cakkhuma’’.</gatha>
    <hangnum nr="1035"/>
    <gatha type="1"> ‘‘Sukhito  bāvarī hotu, saha sissehi brāhmaṇo;</gatha>
    <gatha type="last">Tvañcāpi sukhito hohi, ciraṃ jīvāhi māṇava.</gatha>
    <hangnum nr="1036"/>
    <gatha type="1"> ‘‘Bāvarissa  ca tuyhaṃ vā, sabbesaṃ sabbasaṃsayaṃ;</gatha>
    <gatha type="last">Katāvakāsā pucchavho, yaṃ kiñci manasicchatha’’.</gatha>
    <hangnum nr="1037"/>
    <gatha type="1"> Sambuddhena katokāso, nisīditvāna pañjalī;</gatha>
    <gatha type="last">Ajito paṭhamaṃ pañhaṃ, tattha pucchi tathāgataṃ.</gatha>
    <centered>Vatthugāthā niṭṭhitā.</centered>
    <subhead>1. Ajitamāṇavapucchā</subhead>
    <hangnum nr="1038"/>
    <gatha type="1"> ‘‘Kenassu  nivuto loko, (iccāyasmā ajito)</gatha>
    <gatha type="2">Kenassu nappakāsati;</gatha>
    <gatha type="last">Kissābhilepanaṃ brūsi, kiṃsu tassa mahabbhayaṃ’’.</gatha>
    <hangnum nr="1039"/>
    <gatha type="1"> ‘‘Avijjāya nivuto loko, (ajitāti bhagavā)</gatha>
    <gatha type="2">Vevicchā pamādā nappakāsati;</gatha>
    <gatha type="last">Jappābhilepanaṃ brūmi, dukkhamassa mahabbhayaṃ’’.</gatha>
    <hangnum nr="1040"/>
    <gatha type="1"> ‘‘Savanti  sabbadhi sotā, (iccāyasmā ajito)</gatha>
    <gatha type="2">Sotānaṃ kiṃ nivāraṇaṃ;</gatha>
    <gatha type="last">Sotānaṃ saṃvaraṃ brūhi, kena sotā pidhiyyare’’ <note>[pithiyyare (sī. syā. pī.), pithīyare (sī. aṭṭha.), pidhīyare (?)]</note>.</gatha>
    <hangnum nr="1041"/>
    <gatha type="1"> ‘‘Yāni sotāni lokasmiṃ, (ajitāti bhagavā)</gatha>
    <gatha type="2">Sati tesaṃ nivāraṇaṃ;</gatha>
    <gatha type="last">Sotānaṃ saṃvaraṃ brūmi, paññāyete pidhiyyare’’.</gatha>
    <hangnum nr="1042"/>
    <gatha type="1"> ‘‘Paññā ceva sati yañca <note>[satī ceva (sī.), satī ca (syā.), satī cāpi (pī. niddesa), sati cāpi (niddesa)]</note>, (iccāyasmā ajito)</gatha>
    <gatha type="2">Nāmarūpañca mārisa;</gatha>
    <gatha type="last">Etaṃ  me puṭṭho pabrūhi, katthetaṃ uparujjhati’’.</gatha>
    <hangnum nr="1043"/>
    <gatha type="1"> ‘‘Yametaṃ pañhaṃ apucchi, ajita taṃ vadāmi te;</gatha>
    <gatha type="2">Yattha nāmañca rūpañca, asesaṃ uparujjhati;</gatha>
    <gatha type="last">Viññāṇassa nirodhena, etthetaṃ uparujjhati’’.</gatha>
    <hangnum nr="1044"/>
    <gatha type="1"> ‘‘Ye ca saṅkhātadhammāse, ye ca sekhā puthū idha;</gatha>
    <gatha type="last">Tesaṃ me nipako iriyaṃ, puṭṭho pabrūhi mārisa’’.</gatha>
    <hangnum nr="1045"/>
    <gatha type="1"> ‘‘Kāmesu  nābhigijjheyya, manasānāvilo siyā;</gatha>
    <gatha type="last">Kusalo sabbadhammānaṃ, sato bhikkhu paribbaje’’ti.</gatha>
    <centered>Ajitamāṇavapucchā paṭhamā niṭṭhitā.</centered>
    <subhead>2. Tissametteyyamāṇavapucchā</subhead>
    <hangnum nr="1046"/>
    <gatha type="1"> ‘‘Kodha  santusito loke, (iccāyasmā tissametteyyo)</gatha>
    <gatha type="2">Kassa no santi iñjitā;</gatha>
    <gatha type="3">Ko ubhantamabhiññāya, majjhe mantā na lippati <note>[limpati (ka.)]</note>;</gatha>
    <gatha type="last">Kaṃ brūsi mahāpurisoti, ko idha sibbinimaccagā’’.</gatha>
    <hangnum nr="1047"/>
    <gatha type="1"> ‘‘Kāmesu brahmacariyavā, (metteyyāti bhagavā)</gatha>
    <gatha type="2">Vītataṇho sadā sato;</gatha>
    <gatha type="last">Saṅkhāya  nibbuto bhikkhu, tassa no santi iñjitā.</gatha>
    <hangnum nr="1048"/>
    <gatha type="1"> ‘‘So ubhantamabhiññāya, majjhe mantā na lippati;</gatha>
    <gatha type="last">Taṃ brūmi mahāpurisoti, so idha sibbinimaccagā’’ti.</gatha>
    <centered>Tissametteyyamāṇavapucchā dutiyā niṭṭhitā.</centered>
    <subhead>3. Puṇṇakamāṇavapucchā</subhead>
    <hangnum nr="1049"/>
    <gatha type="1"> ‘‘Anejaṃ mūladassāviṃ, (iccāyasmā puṇṇako)</gatha>
    <gatha type="2">Atthi <note>[atthī (syā.)]</note> pañhena āgamaṃ;</gatha>
    <gatha type="3">Kiṃ  nissitā  isayo manujā, khattiyā brāhmaṇā devatānaṃ;</gatha>
    <gatha type="last">Yaññamakappayiṃsu puthūdha loke, pucchāmi taṃ bhagavā brūhi me taṃ’’.</gatha>
    <hangnum nr="1050"/>
    <gatha type="1"> ‘‘Ye kecime isayo manujā, (puṇṇakāti bhagavā)</gatha>
    <gatha type="2">Khattiyā brāhmaṇā devatānaṃ;</gatha>
    <gatha type="3">Yaññamakappayiṃsu puthūdha loke, āsīsamānā puṇṇaka itthattaṃ <note>[itthabhāvaṃ (sī. syā.)]</note>;</gatha>
    <gatha type="last">Jaraṃ sitā yaññamakappayiṃsu’’.</gatha>
    <hangnum nr="1051"/>
    <gatha type="1"> ‘‘Ye  kecime isayo manujā, (iccāyasmā puṇṇako)</gatha>
    <gatha type="2">Khattiyā brāhmaṇā devatānaṃ;</gatha>
    <gatha type="3">Yaññamakappayiṃsu  puthūdha loke, kaccissu te bhagavā yaññapathe appamattā;</gatha>
    <gatha type="last">Atāruṃ jātiñca jarañca mārisa, pucchāmi taṃ bhagavā brūhi me taṃ’’.</gatha>
    <hangnum nr="1052"/>
    <gatha type="1"> ‘‘Āsīsanti thomayanti, abhijappanti juhanti; (Puṇṇakāti bhagavā)</gatha>
    <gatha type="2">Kāmābhijappanti paṭicca lābhaṃ, te yājayogā bhavarāgarattā;</gatha>
    <gatha type="last">Nātariṃsu jātijaranti brūmi’’.</gatha>
    <hangnum nr="1053"/>
    <gatha type="1"> ‘‘Te  ce nātariṃsu yājayogā, (iccāyasmā puṇṇako)</gatha>
    <gatha type="2">Yaññehi jātiñca jarañca mārisa;</gatha>
    <gatha type="3">Atha ko carahi devamanussaloke, atāri jātiñca jarañca mārisa;</gatha>
    <gatha type="last">Pucchāmi taṃ bhagavā brūhi me taṃ’’.</gatha>
    <hangnum nr="1054"/>
    <gatha type="1"> ‘‘Saṅkhāya lokasmi paroparāni <note>[parovarāni (sī. syā.)]</note>, (puṇṇakāti bhagavā)</gatha>
    <gatha type="2">Yassiñjitaṃ natthi kuhiñci loke;</gatha>
    <gatha type="last">Santo vidhūmo anīgho nirāso, atāri so jātijaranti brūmī’’ti.</gatha>
    <centered>Puṇṇakamāṇavapucchā tatiyā niṭṭhitā.</centered>
    <subhead>4. Mettagūmāṇavapucchā</subhead>
    <hangnum nr="1055"/>
    <gatha type="1"> ‘‘Pucchāmi  taṃ bhagavā brūhi me taṃ, (iccāyasmā mettagū)</gatha>
    <gatha type="2">Maññāmi taṃ vedaguṃ bhāvitattaṃ;</gatha>
    <gatha type="last">Kuto nu dukkhā samudāgatā ime, ye keci lokasmimanekarūpā’’.</gatha>
    <hangnum nr="1056"/>
    <gatha type="1"> ‘‘Dukkhassa  ve maṃ pabhavaṃ apucchasi, (mettagūti bhagavā)</gatha>
    <gatha type="2">Taṃ te pavakkhāmi yathā pajānaṃ;</gatha>
    <gatha type="last">Upadhinidānā pabhavanti dukkhā, ye keci lokasmimanekarūpā.</gatha>
    <hangnum nr="1057"/>
    <gatha type="1"> ‘‘Yo ve avidvā upadhiṃ karoti, punappunaṃ dukkhamupeti mando;</gatha>
    <gatha type="last">Tasmā pajānaṃ upadhiṃ na kayirā, dukkhassa jātippabhavānupassī’’.</gatha>
    <hangnum nr="1058"/>
    <gatha type="1"> ‘‘Yaṃ taṃ apucchimha akittayī no, aññaṃ taṃ pucchāma <note>[pucchāmi (sī. pī.)]</note> tadiṅgha brūhi;</gatha>
    <gatha type="2">Kathaṃ nu dhīrā vitaranti oghaṃ, jātiṃ jaraṃ sokapariddavañca;</gatha>
    <gatha type="last">Taṃ me muni sādhu viyākarohi, tathā hi te vidito esa dhammo’’.</gatha>
    <hangnum nr="1059"/>
    <gatha type="1"> ‘‘Kittayissāmi  te dhammaṃ, (mettagūti bhagavā)</gatha>
    <gatha type="2">Diṭṭhe dhamme anītihaṃ;</gatha>
    <gatha type="last">Yaṃ viditvā sato caraṃ, tare loke visattikaṃ’’.</gatha>
    <hangnum nr="1060"/>
    <gatha type="1"> ‘‘Tañcāhaṃ abhinandāmi, mahesi dhammamuttamaṃ;</gatha>
    <gatha type="last">Yaṃ viditvā sato caraṃ, tare loke visattikaṃ’’.</gatha>
    <hangnum nr="1061"/>
    <gatha type="1"> ‘‘Yaṃ kiñci sampajānāsi, (mettagūti bhagavā)</gatha>
    <gatha type="2">Uddhaṃ adho tiriyañcāpi majjhe;</gatha>
    <gatha type="last">Etesu  nandiñca nivesanañca, panujja viññāṇaṃ bhave na tiṭṭhe.</gatha>
    <hangnum nr="1062"/>
    <gatha type="1"> ‘‘Evaṃvihārī  sato appamatto, bhikkhu caraṃ hitvā mamāyitāni;</gatha>
    <gatha type="last">Jātiṃ jaraṃ sokapariddavañca, idheva vidvā pajaheyya dukkhaṃ’’.</gatha>
    <hangnum nr="1063"/>
    <gatha type="1"> ‘‘Etābhinandāmi  vaco mahesino, sukittitaṃ gotamanūpadhīkaṃ;</gatha>
    <gatha type="last">Addhā hi bhagavā pahāsi dukkhaṃ, tathā hi te vidito esa dhammo.</gatha>
    <hangnum nr="1064"/>
    <gatha type="1"> ‘‘Te cāpi nūnappajaheyyu dukkhaṃ, ye tvaṃ muni aṭṭhitaṃ ovadeyya;</gatha>
    <gatha type="last">Taṃ taṃ namassāmi samecca nāga, appeva maṃ bhagavā aṭṭhitaṃ ovadeyya’’.</gatha>
    <hangnum nr="1065"/>
    <gatha type="1"> ‘‘Yaṃ  brāhmaṇaṃ vedagumābhijaññā, akiñcanaṃ kāmabhave asattaṃ;</gatha>
    <gatha type="last">Addhā hi so oghamimaṃ atāri, tiṇṇo ca pāraṃ akhilo akaṅkho.</gatha>
    <hangnum nr="1066"/>
    <gatha type="1"> ‘‘Vidvā ca yo <note>[so (sī. syā. pī.)]</note> vedagū naro idha, bhavābhave saṅgamimaṃ visajja;</gatha>
    <gatha type="last">So  vītataṇho anīgho nirāso, atāri so jātijaranti brūmī’’ti.</gatha>
    <centered>Mettagūmāṇavapucchā catutthī niṭṭhitā.</centered>
    <subhead>5. Dhotakamāṇavapucchā</subhead>
    <hangnum nr="1067"/>
    <gatha type="1"> ‘‘Pucchāmi taṃ bhagavā brūhi me taṃ, (iccāyasmā dhotako)</gatha>
    <gatha type="2">Vācābhikaṅkhāmi mahesi tuyhaṃ;</gatha>
    <gatha type="last">Tava sutvāna nigghosaṃ, sikkhe nibbānamattano’’.</gatha>
    <hangnum nr="1068"/>
    <gatha type="1"> ‘‘Tenahātappaṃ karohi, (dhotakāti bhagavā) idheva nipako sato;</gatha>
    <gatha type="last">Ito sutvāna nigghosaṃ, sikkhe nibbānamattano’’.</gatha>
    <hangnum nr="1069"/>
    <gatha type="1"> ‘‘Passāmahaṃ  devamanussaloke, akiñcanaṃ brāhmaṇamiriyamānaṃ;</gatha>
    <gatha type="last">Taṃ taṃ namassāmi samantacakkhu, pamuñca  maṃ sakka kathaṃkathāhi’’.</gatha>
    <hangnum nr="1070"/>
    <gatha type="1"> ‘‘Nāhaṃ  sahissāmi <note>[samissāmi (syā.), gamissāmi (sī.), samīhāmi (pī.)]</note> pamocanāya, kathaṃkathiṃ dhotaka kañci loke;</gatha>
    <gatha type="last">Dhammañca seṭṭhaṃ abhijānamāno <note>[ājānamāno (sī. syā. pī.)]</note>, evaṃ tuvaṃ oghamimaṃ taresi’’.</gatha>
    <hangnum nr="1071"/>
    <gatha type="1"> ‘‘Anusāsa brahme karuṇāyamāno, vivekadhammaṃ yamahaṃ vijaññaṃ;</gatha>
    <gatha type="last">Yathāhaṃ  ākāsova abyāpajjamāno, idheva santo asito careyyaṃ’’.</gatha>
    <hangnum nr="1072"/>
    <gatha type="1"> ‘‘Kittayissāmi te santiṃ, (dhotakāti bhagavā) diṭṭhe dhamme anītihaṃ;</gatha>
    <gatha type="last">Yaṃ viditvā sato caraṃ, tare loke visattikaṃ’’.</gatha>
    <hangnum nr="1073"/>
    <gatha type="1"> ‘‘Tañcāhaṃ abhinandāmi, mahesi santimuttamaṃ;</gatha>
    <gatha type="last">Yaṃ viditvā sato caraṃ, tare loke visattikaṃ’’.</gatha>
    <hangnum nr="1074"/>
    <gatha type="1"> ‘‘Yaṃ kiñci sampajānāsi, (dhotakāti bhagavā)</gatha>
    <gatha type="2">Uddhaṃ adho tiriyañcāpi majjhe;</gatha>
    <gatha type="last">Etaṃ viditvā saṅgoti loke, bhavābhavāya mākāsi taṇha’’nti.</gatha>
    <centered>Dhotakamāṇavapucchā pañcamī niṭṭhitā.</centered>
    <subhead>6. Upasīvamāṇavapucchā</subhead>
    <hangnum nr="1075"/>
    <gatha type="1"> ‘‘Eko  ahaṃ sakka mahantamoghaṃ, (iccāyasmā upasīvo)</gatha>
    <gatha type="2">Anissito no visahāmi tārituṃ;</gatha>
    <gatha type="last">Ārammaṇaṃ brūhi samantacakkhu, yaṃ nissito oghamimaṃ tareyyaṃ’’.</gatha>
    <hangnum nr="1076"/>
    <gatha type="1"> ‘‘Ākiñcaññaṃ  pekkhamāno satimā, (upasīvāti bhagavā)</gatha>
    <gatha type="2">Natthīti nissāya tarassu oghaṃ;</gatha>
    <gatha type="last">Kāme  pahāya virato kathāhi, taṇhakkhayaṃ nattamahābhipassa’’ <note>[rattamahābhipassa (syā.), rattamahaṃ vipassa (ka.)]</note>.</gatha>
    <hangnum nr="1077"/>
    <gatha type="1"> ‘‘Sabbesu  kāmesu yo vītarāgo, (iccāyasmā upasīvo)</gatha>
    <gatha type="2">Ākiñcaññaṃ nissito hitvā maññaṃ;</gatha>
    <gatha type="last">Saññāvimokkhe parame vimutto <note>[dhimutto (ka.)]</note>, tiṭṭhe nu so tattha anānuyāyī’’ <note>[anānuvāyī (syā. ka.)]</note>.</gatha>
    <hangnum nr="1078"/>
    <gatha type="1"> ‘‘Sabbesu kāmesu yo vītarāgo, (upasīvāti bhagavā)</gatha>
    <gatha type="2">Ākiñcaññaṃ nissito hitvā maññaṃ;</gatha>
    <gatha type="last">Saññāvimokkhe parame vimutto, tiṭṭheyya so tattha anānuyāyī’’.</gatha>
    <hangnum nr="1079"/>
    <gatha type="1"> ‘‘Tiṭṭhe ce so tattha anānuyāyī, pūgampi  vassānaṃ samantacakkhu;</gatha>
    <gatha type="last">Tattheva so sītisiyā vimutto, cavetha viññāṇaṃ tathāvidhassa’’.</gatha>
    <hangnum nr="1080"/>
    <gatha type="1"> ‘‘Accī yathā vātavegena khittā <note>[khittaṃ (syā.), khitto (pī.)]</note>, (upasīvāti bhagavā)</gatha>
    <gatha type="2">Atthaṃ paleti na upeti saṅkhaṃ;</gatha>
    <gatha type="last">Evaṃ  munī nāmakāyā vimutto, atthaṃ paleti na upeti saṅkhaṃ’’.</gatha>
    <hangnum nr="1081"/>
    <gatha type="1"> ‘‘Atthaṅgato so uda vā so natthi, udāhu ve sassatiyā arogo;</gatha>
    <gatha type="last">Taṃ me munī sādhu viyākarohi, tathā hi te vidito esa dhammo’’.</gatha>
    <hangnum nr="1082"/>
    <gatha type="1"> ‘‘Atthaṅgatassa  na pamāṇamatthi, (upasīvāti bhagavā)</gatha>
    <gatha type="2">Yena naṃ vajjuṃ taṃ tassa natthi;</gatha>
    <gatha type="last">Sabbesu dhammesu samohatesu, samūhatā vādapathāpi sabbe’’ti.</gatha>
    <centered>Upasīvamāṇavapucchā chaṭṭhī niṭṭhitā.</centered>
    <subhead>7. Nandamāṇavapucchā</subhead>
    <hangnum nr="1083"/>
    <gatha type="1"> ‘‘Santi  loke munayo, (iccāyasmā nando)</gatha>
    <gatha type="2">Janā vadanti tayidaṃ kathaṃsu;</gatha>
    <gatha type="last">Ñāṇūpapannaṃ  no muniṃ <note>[muni no (syā. ka.)]</note> vadanti, udāhu ve jīvitenūpapannaṃ’’.</gatha>
    <hangnum nr="1084"/>
    <gatha type="1"> ‘‘Na diṭṭhiyā na sutiyā na ñāṇena, (na sīlabbatena) <note>[( ) natthi sī.-pī potthakesu]</note></gatha>
    <gatha type="2">Munīdha nanda kusalā vadanti;</gatha>
    <gatha type="last">Visenikatvā  anīghā nirāsā, caranti ye te munayoti brūmi’’.</gatha>
    <hangnum nr="1085"/>
    <gatha type="1"> ‘‘Ye kecime samaṇabrāhmaṇāse, (iccāyasmā nando)</gatha>
    <gatha type="2">Diṭṭhassutenāpi <note>[diṭṭhena sutenāpi (sī.), diṭṭhe sutenāpi (syā. pī. ka.)]</note> vadanti suddhiṃ;</gatha>
    <gatha type="3">Sīlabbatenāpi vadanti suddhiṃ, anekarūpena vadanti suddhiṃ;</gatha>
    <gatha type="2">Kaccissu te bhagavā tattha yatā carantā, atāru jātiñca jarañca mārisa;</gatha>
    <gatha type="last">Pucchāmi taṃ bhagavā brūhi me taṃ’’.</gatha>
    <hangnum nr="1086"/>
    <gatha type="1"> ‘‘Ye  kecime samaṇabrāhmaṇāse, (nandāti bhagavā)</gatha>
    <gatha type="2">Diṭṭhassutenāpi vadanti suddhiṃ;</gatha>
    <gatha type="3">Sīlabbatenāpi vadanti suddhiṃ, anekarūpena vadanti suddhiṃ;</gatha>
    <gatha type="last">Kiñcāpi te tattha yatā caranti, nāriṃsu jātijaranti brūmi’’.</gatha>
    <hangnum nr="1087"/>
    <gatha type="1"> ‘‘Ye  kecime samaṇabrāhmaṇāse, (iccāyasmā nando)</gatha>
    <gatha type="2">Diṭṭhassutenāpi vadanti suddhiṃ;</gatha>
    <gatha type="3">Sīlabbatenāpi vadanti suddhiṃ, anekarūpena vadanti suddhiṃ;</gatha>
    <gatha type="2">Te ce muni <note>[sace muni (sī.)]</note> brūsi anoghatiṇṇe, atha  ko carahi devamanussaloke;</gatha>
    <gatha type="last">Atāri jātiñca jarañca mārisa, pucchāmi taṃ bhagavā brūhi me taṃ’’.</gatha>
    <hangnum nr="1088"/>
    <gatha type="1"> ‘‘Nāhaṃ sabbe samaṇabrāhmaṇāse, (nandāti bhagavā)</gatha>
    <gatha type="2">Jātijarāya nivutāti brūmi;</gatha>
    <gatha type="3">Ye  sīdha diṭṭhaṃva sutaṃ mutaṃ vā, sīlabbataṃ vāpi pahāya sabbaṃ;</gatha>
    <gatha type="2">Anekarūpampi pahāya sabbaṃ, taṇhaṃ pariññāya anāsavāse;</gatha>
    <gatha type="last">Te ve narā oghatiṇṇāti brūmi’’.</gatha>
    <hangnum nr="1089"/>
    <gatha type="1"> ‘‘Etābhinandāmi vaco mahesino, sukittitaṃ gotamanūpadhīkaṃ;</gatha>
    <gatha type="2">Ye sīdha diṭṭhaṃ va sutaṃ mutaṃ vā, sīlabbataṃ vāpi pahāya sabbaṃ;</gatha>
    <gatha type="3">Anekarūpampi  pahāya sabbaṃ, taṇhaṃ pariññāya anāsavāse;</gatha>
    <gatha type="last">Ahampi te oghatiṇṇāti brūmī’’ti.</gatha>
    <centered>Nandamāṇavapucchā sattamā niṭṭhitā.</centered>
    <subhead>8. Hemakamāṇavapucchā</subhead>
    <hangnum nr="1090"/>
    <gatha type="1"> ‘‘Ye  me pubbe viyākaṃsu, (iccāyasmā hemako)</gatha>
    <gatha type="2">Huraṃ  gotamasāsanā;</gatha>
    <gatha type="3">Iccāsi iti bhavissati, sabbaṃ taṃ itihītihaṃ;</gatha>
    <gatha type="last">Sabbaṃ taṃ takkavaḍḍhanaṃ, nāhaṃ tattha abhiramiṃ.</gatha>
    <hangnum nr="1091"/>
    <gatha type="1"> ‘‘Tvañca me dhammamakkhāhi, taṇhānigghātanaṃ muni;</gatha>
    <gatha type="last">Yaṃ viditvā sato caraṃ, tare loke visattikaṃ’’.</gatha>
    <hangnum nr="1092"/>
    <gatha type="1"> ‘‘Idha diṭṭhasutamutaviññātesu, piyarūpesu hemaka;</gatha>
    <gatha type="last">Chandarāgavinodanaṃ, nibbānapadamaccutaṃ.</gatha>
    <hangnum nr="1093"/>
    <gatha type="1"> ‘‘Etadaññāya ye satā, diṭṭhadhammābhinibbutā;</gatha>
    <gatha type="last">Upasantā ca te sadā, tiṇṇā loke visattika’’nti.</gatha>
    <centered>Hemakamāṇavapucchā aṭṭhamā niṭṭhitā.</centered>
    <subhead>9. Todeyyamāṇavapucchā</subhead>
    <hangnum nr="1094"/>
    <gatha type="1"> ‘‘Yasmiṃ  kāmā na vasanti, (iccāyasmā todeyyo)</gatha>
    <gatha type="2">Taṇhā yassa na vijjati;</gatha>
    <gatha type="last">Kathaṃkathā ca yo tiṇṇo, vimokkho tassa kīdiso’’.</gatha>
    <hangnum nr="1095"/>
    <gatha type="1"> ‘‘Yasmiṃ  kāmā na vasanti, (todeyyāti bhagavā)</gatha>
    <gatha type="2">Taṇhā yassa na vijjati;</gatha>
    <gatha type="last">Kathaṃkathā ca yo tiṇṇo, vimokkho tassa nāparo’’.</gatha>
    <hangnum nr="1096"/>
    <gatha type="1"> ‘‘Nirāsaso so uda āsasāno, paññāṇavā so uda paññakappī;</gatha>
    <gatha type="last">Muniṃ ahaṃ sakka yathā vijaññaṃ, taṃ me viyācikkha samantacakkhu’’.</gatha>
    <hangnum nr="1097"/>
    <gatha type="1"> ‘‘Nirāsaso  so na ca āsasāno, paññāṇavā so na ca paññakappī;</gatha>
    <gatha type="last">Evampi todeyya muniṃ vijāna, akiñcanaṃ kāmabhave asatta’’nti.</gatha>
    <centered>Todeyyamāṇavapucchā navamā niṭṭhitā.</centered>
    <subhead>10. Kappamāṇavapucchā</subhead>
    <hangnum nr="1098"/>
    <gatha type="1"> ‘‘Majjhe  sarasmiṃ tiṭṭhataṃ, (iccāyasmā kappo)</gatha>
    <gatha type="2">Oghe jāte mahabbhaye;</gatha>
    <gatha type="3">Jarāmaccuparetānaṃ, dīpaṃ pabrūhi mārisa;</gatha>
    <gatha type="last">Tvañca me dīpamakkhāhi, yathāyidaṃ nāparaṃ siyā’’.</gatha>
    <hangnum nr="1099"/>
    <gatha type="1"> ‘‘Majjhe  sarasmiṃ tiṭṭhataṃ, (kappāti bhagavā)</gatha>
    <gatha type="2">Oghe jāte mahabbhaye;</gatha>
    <gatha type="last">Jarāmaccuparetānaṃ, dīpaṃ pabrūmi kappa te.</gatha>
    <hangnum nr="1100"/>
    <gatha type="1"> ‘‘Akiñcanaṃ anādānaṃ, etaṃ dīpaṃ anāparaṃ;</gatha>
    <gatha type="last">Nibbānaṃ iti <note>[nibbānamīti (sī.)]</note> naṃ brūmi, jarāmaccuparikkhayaṃ.</gatha>
    <hangnum nr="1101"/>
    <gatha type="1"> ‘‘Etadaññāya ye satā, diṭṭhadhammābhinibbutā;</gatha>
    <gatha type="last">Na te māravasānugā, na te mārassa paddhagū’’ti <note>[paṭṭhagūti (syā. ka.)]</note>.</gatha>
    <centered>Kappamāṇavapucchā dasamā niṭṭhitā.</centered>
    <subhead>11. Jatukaṇṇimāṇavapucchā</subhead>
    <hangnum nr="1102"/>
    <gatha type="1"> ‘‘Sutvānahaṃ vīramakāmakāmiṃ, (iccāyasmā jatukaṇṇi)</gatha>
    <gatha type="2">Oghātigaṃ puṭṭhumakāmamāgamaṃ;</gatha>
    <gatha type="last">Santipadaṃ brūhi sahajanetta, yathātacchaṃ  bhagavā brūhi me taṃ.</gatha>
    <hangnum nr="1103"/>
    <gatha type="1"> ‘‘Bhagavā  hi kāme abhibhuyya iriyati, ādiccova pathaviṃ tejī tejasā;</gatha>
    <gatha type="3">Parittapaññassa me bhūripañña, ācikkha dhammaṃ yamahaṃ vijaññaṃ;</gatha>
    <gatha type="last">Jātijarāya idha vippahānaṃ’’.</gatha>
    <hangnum nr="1104"/>
    <gatha type="1"> ‘‘Kāmesu  vinaya gedhaṃ, (jatukaṇṇīti bhagavā) nekkhammaṃ daṭṭhu khemato;</gatha>
    <gatha type="last">Uggahītaṃ nirattaṃ vā, mā te vijjittha kiñcanaṃ.</gatha>
    <hangnum nr="1105"/>
    <gatha type="1"> ‘‘Yaṃ pubbe taṃ visosehi, pacchā te māhu kiñcanaṃ;</gatha>
    <gatha type="last">Majjhe ce no gahessasi, upasanto carissasi.</gatha>
    <hangnum nr="1106"/>
    <gatha type="1"> ‘‘Sabbaso  nāmarūpasmiṃ, vītagedhassa brāhmaṇa;</gatha>
    <gatha type="last">Āsavāssa na vijjanti, yehi maccuvasaṃ vaje’’ti.</gatha>
    <centered>Jatukaṇṇimāṇavapucchā ekādasamā niṭṭhitā.</centered>
    <subhead>12. Bhadrāvudhamāṇavapucchā</subhead>
    <hangnum nr="1107"/>
    <gatha type="1"> ‘‘Okañjahaṃ taṇhacchidaṃ anejaṃ, (iccāyasmā bhadrāvudho)</gatha>
    <gatha type="2">Nandiñjahaṃ oghatiṇṇaṃ vimuttaṃ;</gatha>
    <gatha type="last">Kappañjahaṃ abhiyāce sumedhaṃ, sutvāna  nāgassa apanamissanti ito.</gatha>
    <hangnum nr="1108"/>
    <gatha type="1"> ‘‘Nānājanā janapadehi saṅgatā, tava vīra vākyaṃ abhikaṅkhamānā;</gatha>
    <gatha type="last">Tesaṃ tuvaṃ sādhu viyākarohi, tathā hi te vidito esa dhammo’’.</gatha>
    <hangnum nr="1109"/>
    <gatha type="1"> ‘‘Ādānataṇhaṃ vinayetha sabbaṃ, (bhadrāvudhāti bhagavā)</gatha>
    <gatha type="2">Uddhaṃ adho tiriyañcāpi majjhe;</gatha>
    <gatha type="last">Yaṃ  yañhi lokasmimupādiyanti, teneva māro anveti jantuṃ.</gatha>
    <hangnum nr="1110"/>
    <gatha type="1"> ‘‘Tasmā  pajānaṃ na upādiyetha, bhikkhu sato kiñcanaṃ sabbaloke;</gatha>
    <gatha type="last">Ādānasatte iti pekkhamāno, pajaṃ imaṃ maccudheyye visatta’’nti.</gatha>
    <centered>Bhadrāvudhamāṇavapucchā dvādasamā niṭṭhitā.</centered>
    <subhead>13. Udayamāṇavapucchā</subhead>
    <hangnum nr="1111"/>
    <gatha type="1"> ‘‘Jhāyiṃ  virajamāsīnaṃ, (iccāyasmā udayo) katakiccaṃ anāsavaṃ;</gatha>
    <gatha type="2">Pāraguṃ sabbadhammānaṃ, atthi pañhena āgamaṃ;</gatha>
    <gatha type="last">Aññāvimokkhaṃ pabrūhi, avijjāya pabhedanaṃ’’.</gatha>
    <hangnum nr="1112"/>
    <gatha type="1"> ‘‘Pahānaṃ  kāmacchandānaṃ, (udayāti bhagavā) domanassāna cūbhayaṃ;</gatha>
    <gatha type="last">Thinassa ca panūdanaṃ, kukkuccānaṃ nivāraṇaṃ.</gatha>
    <hangnum nr="1113"/>
    <gatha type="1"> ‘‘Upekkhāsatisaṃsuddhaṃ, dhammatakkapurejavaṃ;</gatha>
    <gatha type="last">Aññāvimokkhaṃ pabrūmi, avijjāya pabhedanaṃ’’.</gatha>
    <hangnum nr="1114"/>
    <gatha type="1"> ‘‘Kiṃsu  saṃyojano loko, kiṃsu tassa vicāraṇaṃ;</gatha>
    <gatha type="last">Kissassa vippahānena, nibbānaṃ iti vuccati’’.</gatha>
    <hangnum nr="1115"/>
    <gatha type="1"> ‘‘Nandisaṃyojano loko, vitakkassa vicāraṇaṃ;</gatha>
    <gatha type="last">Taṇhāya vippahānena, nibbānaṃ iti vuccati’’.</gatha>
    <hangnum nr="1116"/>
    <gatha type="1"> ‘‘Kathaṃ satassa carato, viññāṇaṃ uparujjhati;</gatha>
    <gatha type="last">Bhagavantaṃ puṭṭhumāgamma, taṃ suṇoma vaco tava’’.</gatha>
    <hangnum nr="1117"/>
    <gatha type="1"> ‘‘Ajjhattañca bahiddhā ca, vedanaṃ nābhinandato;</gatha>
    <gatha type="last">Evaṃ satassa carato, viññāṇaṃ uparujjhatī’’ti.</gatha>
    <centered>Udayamāṇavapucchā terasamā niṭṭhitā.</centered>
    <subhead>14. Posālamāṇavapucchā</subhead>
    <hangnum nr="1118"/>
    <gatha type="1"> ‘‘Yo  atītaṃ ādisati, (iccāyasmā posālo) anejo chinnasaṃsayo;</gatha>
    <gatha type="last">Pāraguṃ sabbadhammānaṃ, atthi pañhena āgamaṃ.</gatha>
    <hangnum nr="1119"/>
    <gatha type="1"> ‘‘Vibhūtarūpasaññissa , sabbakāyappahāyino;</gatha>
    <gatha type="2">Ajjhattañca bahiddhā ca, natthi kiñcīti passato;</gatha>
    <gatha type="last">Ñāṇaṃ sakkānupucchāmi, kathaṃ neyyo tathāvidho’’.</gatha>
    <hangnum nr="1120"/>
    <gatha type="1"> ‘‘Viññāṇaṭṭhitiyo  sabbā, (posālāti bhagavā) abhijānaṃ tathāgato;</gatha>
    <gatha type="last">Tiṭṭhantamenaṃ jānāti, vimuttaṃ tapparāyaṇaṃ.</gatha>
    <hangnum nr="1121"/>
    <gatha type="1"> ‘‘Ākiñcaññasambhavaṃ ñatvā, nandī saṃyojanaṃ iti;</gatha>
    <gatha type="2">Evametaṃ abhiññāya, tato tattha vipassati;</gatha>
    <gatha type="last">Etaṃ <note>[evaṃ (syā. ka.)]</note> ñāṇaṃ tathaṃ tassa, brāhmaṇassa vusīmato’’ti.</gatha>
    <centered>Posālamāṇavapucchā cuddasamā niṭṭhitā.</centered>
    <subhead>15. Mogharājamāṇavapucchā</subhead>
    <hangnum nr="1122"/>
    <gatha type="1"> ‘‘Dvāhaṃ sakkaṃ apucchissaṃ, (iccāyasmā mogharājā)</gatha>
    <gatha type="2">Na me byākāsi cakkhumā;</gatha>
    <gatha type="last">Yāvatatiyañca devīsi, byākarotīti me sutaṃ.</gatha>
    <hangnum nr="1123"/>
    <gatha type="1"> ‘‘Ayaṃ loko paro loko, brahmaloko sadevako;</gatha>
    <gatha type="last">Diṭṭhiṃ te nābhijānāti, gotamassa yasassino.</gatha>
    <hangnum nr="1124"/>
    <gatha type="1"> ‘‘Evaṃ  abhikkantadassāviṃ, atthi pañhena āgamaṃ;</gatha>
    <gatha type="last">Kathaṃ lokaṃ avekkhantaṃ, maccurājā na passati’’.</gatha>
    <hangnum nr="1125"/>
    <gatha type="1"> ‘‘Suññato  lokaṃ avekkhassu, mogharāja sadā sato;</gatha>
    <gatha type="2">Attānudiṭṭhiṃ ūhacca, evaṃ maccutaro siyā;</gatha>
    <gatha type="last">Evaṃ lokaṃ avekkhantaṃ, maccurājā na passatī’’ti.</gatha>
    <centered>Mogharājamāṇavapucchā pannarasamā niṭṭhitā.</centered>
    <subhead>16. Piṅgiyamāṇavapucchā</subhead>
    <hangnum nr="1126"/>
    <gatha type="1"> ‘‘Jiṇṇohamasmi abalo vītavaṇṇo, (iccāyasmā piṅgiyo)</gatha>
    <gatha type="2">Nettā na suddhā savanaṃ na phāsu;</gatha>
    <gatha type="3">Māhaṃ nassaṃ momuho antarāva</gatha>
    <gatha type="2">Ācikkha dhammaṃ yamahaṃ vijaññaṃ;</gatha>
    <gatha type="last">Jātijarāya idha vippahānaṃ’’.</gatha>
    <hangnum nr="1127"/>
    <gatha type="1"> ‘‘Disvāna rūpesu vihaññamāne, (piṅgiyāti bhagavā)</gatha>
    <gatha type="2">Ruppanti rūpesu janā pamattā;</gatha>
    <gatha type="3">Tasmā tuvaṃ piṅgiya appamatto,</gatha>
    <gatha type="last">Jahassu rūpaṃ apunabbhavāya’’.</gatha>
    <hangnum nr="1128"/>
    <gatha type="1"> ‘‘Disā catasso vidisā catasso, uddhaṃ  adho dasa disā imāyo;</gatha>
    <gatha type="2">Na  tuyhaṃ adiṭṭhaṃ asutaṃ amutaṃ <note>[asutaṃ amutaṃ vā (sī.), asutāmutaṃ vā (syā.), asutaṃ’mutaṃ vā (pī.)]</note>, atho aviññātaṃ kiñcanamatthi <note>[kiñci matthi (syā.), kiñci natthi (pī.), kiñcinamatthi (ka.)]</note> loke;</gatha>
    <gatha type="last">Ācikkha dhammaṃ yamahaṃ vijaññaṃ, jātijarāya idha vippahānaṃ’’.</gatha>
    <hangnum nr="1129"/>
    <gatha type="1"> ‘‘Taṇhādhipanne  manuje pekkhamāno, (piṅgiyāti bhagavā)</gatha>
    <gatha type="2">Santāpajāte jarasā parete;</gatha>
    <gatha type="last">Tasmā tuvaṃ piṅgiya appamatto, jahassu taṇhaṃ apunabbhavāyā’’ti.</gatha>
    <centered>Piṅgiyamāṇavapucchā soḷasamā niṭṭhitā.</centered>
    <subhead>Pārāyanatthutigāthā</subhead>
    <paragraph>Idamavoca  bhagavā magadhesu viharanto pāsāṇake cetiye, paricārakasoḷasānaṃ <note>[paricārakasoḷasannaṃ (syā. ka.)]</note> brāhmaṇānaṃ ajjhiṭṭho puṭṭho puṭṭho pañhaṃ <note>[pañhe (sī. pī.)]</note> byākāsi. Ekamekassa cepi pañhassa atthamaññāya dhammamaññāya dhammānudhammaṃ paṭipajjeyya, gaccheyyeva jarāmaraṇassa pāraṃ. Pāraṅgamanīyā ime dhammāti, tasmā imassa dhammapariyāyassa pārāyananteva <note>[pārāyaṇaṃtveva (sī. aṭṭha.)]</note> adhivacanaṃ.</paragraph>
    <hangnum nr="1130"/>
    <gatha type="1"> Ajito tissametteyyo, puṇṇako atha mettagū;</gatha>
    <gatha type="last">Dhotako upasīvo ca, nando ca atha hemako.</gatha>
    <hangnum nr="1131"/>
    <gatha type="1"> Todeyya-kappā  dubhayo, jatukaṇṇī ca paṇḍito;</gatha>
    <gatha type="2">Bhadrāvudho udayo ca, posālo cāpi brāhmaṇo;</gatha>
    <gatha type="last">Mogharājā  ca medhāvī, piṅgiyo ca mahāisi.</gatha>
    <hangnum nr="1132"/>
    <gatha type="1"> Ete buddhaṃ upāgacchuṃ, sampannacaraṇaṃ isiṃ;</gatha>
    <gatha type="last">Pucchantā nipuṇe pañhe, buddhaseṭṭhaṃ upāgamuṃ.</gatha>
    <hangnum nr="1133"/>
    <gatha type="1"> Tesaṃ buddho pabyākāsi, pañhe puṭṭho yathātathaṃ;</gatha>
    <gatha type="last">Pañhānaṃ veyyākaraṇena, tosesi brāhmaṇe muni.</gatha>
    <hangnum nr="1134"/>
    <gatha type="1"> Te tositā cakkhumatā, buddhenādiccabandhunā;</gatha>
    <gatha type="last">Brahmacariyamacariṃsu, varapaññassa santike.</gatha>
    <hangnum nr="1135"/>
    <gatha type="1"> Ekamekassa  pañhassa, yathā buddhena desitaṃ;</gatha>
    <gatha type="last">Tathā yo paṭipajjeyya, gacche pāraṃ apārato.</gatha>
    <hangnum nr="1136"/>
    <gatha type="1"> Apārā pāraṃ gaccheyya, bhāvento maggamuttamaṃ;</gatha>
    <gatha type="last">Maggo so pāraṃ gamanāya, tasmā pārāyanaṃ iti.</gatha>
    <subhead>Pārāyanānugītigāthā</subhead>
    <hangnum nr="1137"/>
    <gatha type="1"> ‘‘Pārāyanamanugāyissaṃ, (iccāyasmā piṅgiyo)</gatha>
    <gatha type="2">Yathāddakkhi tathākkhāsi, vimalo bhūrimedhaso;</gatha>
    <gatha type="last">Nikkāmo nibbano <note>[nibbuto (syā.)]</note> nāgo, kissa hetu musā bhaṇe.</gatha>
    <hangnum nr="1138"/>
    <gatha type="1"> ‘‘Pahīnamalamohassa , mānamakkhappahāyino;</gatha>
    <gatha type="last">Handāhaṃ kittayissāmi, giraṃ vaṇṇūpasañhitaṃ.</gatha>
    <hangnum nr="1139"/>
    <gatha type="1"> ‘‘Tamonudo buddho samantacakkhu, lokantagū sabbabhavātivatto;</gatha>
    <gatha type="last">Anāsavo sabbadukkhapahīno, saccavhayo  brahme upāsito me.</gatha>
    <hangnum nr="1140"/>
    <gatha type="1"> ‘‘Dijo yathā kubbanakaṃ pahāya, bahupphalaṃ kānanamāvaseyya;</gatha>
    <gatha type="last">Evaṃ pahaṃ appadasse pahāya, mahodadhiṃ haṃsoriva ajjhapatto.</gatha>
    <hangnum nr="1141"/>
    <gatha type="1"> ‘‘Yeme pubbe viyākaṃsu, huraṃ gotamasāsanā;</gatha>
    <gatha type="2">Iccāsi iti bhavissati;</gatha>
    <gatha type="last">Sabbaṃ taṃ itihitihaṃ, sabbaṃ taṃ takkavaḍḍhanaṃ.</gatha>
    <hangnum nr="1142"/>
    <gatha type="1"> ‘‘Eko tamanudāsino, jutimā so pabhaṅkaro;</gatha>
    <gatha type="last">Gotamo bhūripaññāṇo, gotamo bhūrimedhaso.</gatha>
    <hangnum nr="1143"/>
    <gatha type="1"> ‘‘Yo  me dhammamadesesi, sandiṭṭhikamakālikaṃ;</gatha>
    <gatha type="last">Taṇhakkhayamanītikaṃ , yassa natthi upamā kvaci’’.</gatha>
    <hangnum nr="1144"/>
    <gatha type="1"> ‘‘Kiṃnu  tamhā vippavasasi, muhuttamapi piṅgiya;</gatha>
    <gatha type="last">Gotamā bhūripaññāṇā, gotamā bhūrimedhasā.</gatha>
    <hangnum nr="1145"/>
    <gatha type="1"> ‘‘Yo te dhammamadesesi, sandiṭṭhikamakālikaṃ;</gatha>
    <gatha type="last">Taṇhakkhayamanītikaṃ, yassa natthi upamā kvaci’’.</gatha>
    <hangnum nr="1146"/>
    <gatha type="1"> ‘‘Nāhaṃ tamhā vippavasāmi, muhuttamapi brāhmaṇa;</gatha>
    <gatha type="last">Gotamā bhūripaññāṇā, gotamā bhūrimedhasā.</gatha>
    <hangnum nr="1147"/>
    <gatha type="1"> ‘‘Yo me dhammamadesesi, sandiṭṭhikamakālikaṃ;</gatha>
    <gatha type="last">Taṇhakkhayamanītikaṃ, yassa natthi upamā kvaci.</gatha>
    <hangnum nr="1148"/>
    <gatha type="1"> ‘‘Passāmi  naṃ manasā cakkhunāva, rattindivaṃ brāhmaṇa appamatto;</gatha>
    <gatha type="last">Namassamāno vivasemi rattiṃ, teneva maññāmi avippavāsaṃ.</gatha>
    <hangnum nr="1149"/>
    <gatha type="1"> ‘‘Saddhā ca pīti ca mano sati ca, nāpenti me gotamasāsanamhā;</gatha>
    <gatha type="last">Yaṃ yaṃ disaṃ vajati bhūripañño, sa tena teneva natohamasmi.</gatha>
    <hangnum nr="1150"/>
    <gatha type="1"> ‘‘Jiṇṇassa  me dubbalathāmakassa, teneva kāyo na paleti tattha;</gatha>
    <gatha type="last">Saṃkappayantāya <note>[saṃkappayattāya (sī.)]</note> vajāmi niccaṃ, mano hi me brāhmaṇa tena yutto.</gatha>
    <hangnum nr="1151"/>
    <gatha type="1"> ‘‘Paṅke sayāno pariphandamāno, dīpā dīpaṃ upaplaviṃ <note>[upallaviṃ (syā. niddesa)]</note>;</gatha>
    <gatha type="last">Athaddasāsiṃ sambuddhaṃ, oghatiṇṇamanāsavaṃ’’.</gatha>
    <hangnum nr="1152"/>
    <gatha type="1"> ‘‘Yathā ahū vakkali muttasaddho, bhadrāvudho āḷavi gotamo ca;</gatha>
    <gatha type="2">Evameva tvampi pamuñcassu saddhaṃ,</gatha>
    <gatha type="last">Gamissasi tvaṃ piṅgiya maccudheyyassa pāraṃ’’ <note>[maccudheyyapāraṃ (sī.)]</note>.</gatha>
    <hangnum nr="1153"/>
    <gatha type="1"> ‘‘Esa bhiyyo pasīdāmi, sutvāna munino vaco;</gatha>
    <gatha type="last">Vivaṭṭacchado  sambuddho, akhilo paṭibhānavā.</gatha>
    <hangnum nr="1154"/>
    <gatha type="1"> ‘‘Adhideve  abhiññāya, sabbaṃ vedi varovaraṃ <note>[paro varaṃ (sī. syā.), paro paraṃ (niddesa)]</note>;</gatha>
    <gatha type="last">Pañhānantakaro satthā, kaṅkhīnaṃ paṭijānataṃ.</gatha>
    <hangnum nr="1155"/>
    <gatha type="1"> ‘‘Asaṃhīraṃ  asaṅkuppaṃ, yassa natthi upamā kvaci;</gatha>
    <gatha type="last">Addhā gamissāmi na mettha kaṅkhā, evaṃ maṃ dhārehi adhimuttacitta’’nti.</gatha>
    <centered>Pārāyanavaggo pañcamo niṭṭhito.</centered>
    <paragraph>Suttuddānaṃ –</paragraph>
    <hangnum nr="1"/>
    <gatha type="1"> Urago <note>[imā uddānagāthāyo sī. pī. potthakesu na santi]</note> dhaniyopi ca, khaggavisāṇo kasi ca;</gatha>
    <gatha type="2">Cundo bhavo punadeva, vasalo ca karaṇīyañca;</gatha>
    <gatha type="last">Hemavato atha yakkho, vijayasuttaṃ munisuttavaranti.</gatha>
    <hangnum nr="2"/>
    <gatha type="1"> Paṭhamakaṭṭhavaro varavaggo, dvādasasuttadharo suvibhatto;</gatha>
    <gatha type="last">Desito cakkhumatā vimalena, suyyati vaggavaro uragoti.</gatha>
    <hangnum nr="3"/>
    <gatha type="1"> Ratanāmagandho hirimaṅgalanāmo, sucilomakapilo ca brāhmaṇadhammo;</gatha>
    <gatha type="last">Nāvā <note>[nātha (ka.)]</note> kiṃsīlauṭṭhahano ca, rāhulo  ca punapi vaṅgīso.</gatha>
    <hangnum nr="4"/>
    <gatha type="1"> Sammāparibbājanīyopi cettha, dhammikasuttavaro suvibhatto;</gatha>
    <gatha type="last">Cuddasasuttadharo dutiyamhi, cūḷakavaggavaroti tamāhu.</gatha>
    <hangnum nr="5"/>
    <gatha type="1"> Pabbajjapadhānasubhāsitanāmo, pūraḷāso punadeva māgho ca;</gatha>
    <gatha type="last">Sabhiyaṃ keṇiyameva sallanāmo, vāseṭṭhavaro kālikopi ca.</gatha>
    <hangnum nr="6"/>
    <gatha type="1"> Nālakasuttavaro suvibhatto, taṃ anupassī tathā punadeva;</gatha>
    <gatha type="last">Dvādasasuttadharo tatiyamhi, suyyati vaggavaro mahānāmo.</gatha>
    <hangnum nr="7"/>
    <gatha type="1"> Kāmaguhaṭṭhakaduṭṭhakanāmā , suddhavaro paramaṭṭhakanāmo;</gatha>
    <gatha type="last">Jarā mettiyavaro suvibhatto, pasūramāgaṇḍiyā purābhedo.</gatha>
    <hangnum nr="8"/>
    <gatha type="1"> Kalahavivādo  ubho viyuhā ca, tuvaṭakaattadaṇḍasāriputtā;</gatha>
    <gatha type="last">Soḷasasuttadharo catutthamhi, aṭṭhakavaggavaroti  tamāhu.</gatha>
    <hangnum nr="9"/>
    <gatha type="1"> Magadhe janapade ramaṇīye, desavare katapuññanivese;</gatha>
    <gatha type="last">Pāsāṇakacetiyavare suvibhatte, vasi bhagavā gaṇaseṭṭho.</gatha>
    <hangnum nr="10"/>
    <gatha type="1"> Ubhayavāsamāgatiyamhi <note>[ubhayaṃ vā puṇṇasamāgataṃ yamhi (syā.)]</note>, dvādasayojaniyā parisāya;</gatha>
    <gatha type="2">Soḷasabrāhmaṇānaṃ kira puṭṭho, pucchāya soḷasapañhakammiyā;</gatha>
    <gatha type="last">Nippakāsayi dhammamadāsi.</gatha>
    <hangnum nr="11"/>
    <gatha type="1"> Atthapakāsakabyañjanapuṇṇaṃ, dhammamadesesi parakhemajaniyaṃ <note>[varaṃ khamanīyaṃ (ka.)]</note>;</gatha>
    <gatha type="2">Lokahitāya jino dvipadaggo, suttavaraṃ bahudhammavicitraṃ;</gatha>
    <gatha type="last">Sabbakilesapamocanahetuṃ, desayi suttavaraṃ dvipadaggo.</gatha>
    <hangnum nr="12"/>
    <gatha type="1"> Byañjanamatthapadaṃ samayuttaṃ <note>[byañjanamatthapadasamayuttaṃ (syā.)]</note>, akkharasaññitaopamagāḷhaṃ;</gatha>
    <gatha type="last">Lokavicāraṇañāṇapabhaggaṃ, desayi suttavaraṃ dvipadaggo.</gatha>
    <hangnum nr="13"/>
    <gatha type="1"> Rāgamale  amalaṃ vimalaggaṃ, dosamale amalaṃ vimalaggaṃ;</gatha>
    <gatha type="2">Mohamale amalaṃ vimalaggaṃ, lokavicāraṇañāṇapabhaggaṃ;</gatha>
    <gatha type="last">Desayi suttavaraṃ dvipadaggo.</gatha>
    <hangnum nr="14"/>
    <gatha type="1"> Klesamale  amalaṃ vimalaggaṃ, duccaritamale amalaṃ vimalaggaṃ;</gatha>
    <gatha type="last">Lokavicāraṇañāṇapabhaggaṃ, desayi suttavaraṃ dvipadaggo.</gatha>
    <hangnum nr="15"/>
    <gatha type="1"> Āsavabandhanayogākilesaṃ, nīvaraṇāni ca tīṇi malāni;</gatha>
    <gatha type="last">Tassa kilesapamocanahetuṃ, desayi suttavaraṃ dvipadaggo.</gatha>
    <hangnum nr="16"/>
    <gatha type="1"> Nimmalasabbakilesapanūdaṃ, rāgavirāgamanejamasokaṃ;</gatha>
    <gatha type="last">Santapaṇītasududdasadhammaṃ, desayi  suttavaraṃ dvipadaggo.</gatha>
    <hangnum nr="17"/>
    <gatha type="1"> Rāgañca  dosakamabhañjitasantaṃ <note>[dosañca bhañjitasantaṃ (syā.)]</note>, yonicatuggatipañcaviññāṇaṃ;</gatha>
    <gatha type="last">Taṇhāratacchadanatāṇalatāpamokkhaṃ <note>[taṇhātalaratacchedanatāṇapamokkhaṃ (syā.)]</note>, desayi suttavaraṃ dvipadaggo.</gatha>
    <hangnum nr="18"/>
    <gatha type="1"> Gambhīraduddasasaṇhanipuṇaṃ, paṇḍitavedaniyaṃ nipuṇatthaṃ;</gatha>
    <gatha type="last">Lokavicāraṇañāṇapabhaggaṃ, desayi suttavaraṃ dvipadaggo.</gatha>
    <hangnum nr="19"/>
    <gatha type="1"> Navaṅgakusumamālagīveyyaṃ, indriyajhānavimokkhavibhattaṃ;</gatha>
    <gatha type="last">Aṭṭhaṅgamaggadharaṃ varayānaṃ, desayi suttavaraṃ dvipadaggo.</gatha>
    <hangnum nr="20"/>
    <gatha type="1"> Somupamaṃ  vimalaṃ parisuddhaṃ, aṇṇavamūpamaratanasucittaṃ;</gatha>
    <gatha type="last">Pupphasamaṃ ravimūpamatejaṃ, desayi suttavaraṃ dvipadaggo.</gatha>
    <hangnum nr="21"/>
    <gatha type="1"> Khemasivaṃ sukhasītalasantaṃ, maccutatāṇaparaṃ paramatthaṃ;</gatha>
    <gatha type="last">Tassa sunibbutadassanahetuṃ, desayi suttavaraṃ dvipadaggoti.</gatha>
    <centered>Suttanipātapāḷi niṭṭhitā.</centered>
  </text>
</tree>
