<?xml version='1.0' encoding='UTF-8'?>
<tree text="3. Niddesav&#x101;ro" target="text">
  <text>
    <paragraph nr="4"> Tattha saṅkhepato netti kittitā.</paragraph>
    <subhead>Hārasaṅkhepo</subhead>
    <hangnum nr="1"/>
    <gatha type="1"> Assādādīnavatā , nissaraṇampi ca phalaṃ upāyo ca;</gatha>
    <gatha type="last">Āṇattī ca bhagavato, yogīnaṃ desanāhāro.</gatha>
    <hangnum nr="2"/>
    <gatha type="1"> Yaṃ pucchitañca vissajjitañca, suttassa yā ca anugīti;</gatha>
    <gatha type="last">Suttassa yo pavicayo, hāro vicayoti niddiṭṭho.</gatha>
    <hangnum nr="3"/>
    <gatha type="1"> Sabbesaṃ hārānaṃ, yā bhūmī yo ca gocaro tesaṃ;</gatha>
    <gatha type="last">Yuttāyuttaparikkhā, hāro yuttīti niddiṭṭho.</gatha>
    <hangnum nr="4"/>
    <gatha type="1"> Dhammaṃ deseti jino, tassa ca dhammassa yaṃ padaṭṭhānaṃ;</gatha>
    <gatha type="last">Iti yāva sabbadhammā, eso hāro padaṭṭhāno.</gatha>
    <hangnum nr="5"/>
    <gatha type="1"> Vuttamhi ekadhamme, ye dhammā ekalakkhaṇā keci;</gatha>
    <gatha type="last">Vuttā bhavanti sabbe, so hāro lakkhaṇo nāma.</gatha>
    <hangnum nr="6"/>
    <gatha type="1"> Neruttamadhippāyo, byañjanamatha desanānidānañca;</gatha>
    <gatha type="last">Pubbāparānusandhī, eso hāro catubyūho.</gatha>
    <hangnum nr="7"/>
    <gatha type="1"> Ekamhi padaṭṭhāne, pariyesati sesakaṃ padaṭṭhānaṃ;</gatha>
    <gatha type="last">Āvaṭṭati paṭipakkhe, āvaṭṭo nāma so hāro.</gatha>
    <hangnum nr="8"/>
    <gatha type="1"> Dhammañca  padaṭṭhānaṃ, bhūmiñca vibhajjate ayaṃ hāro;</gatha>
    <gatha type="last">Sādhāraṇe asādhāraṇe ca neyyo vibhattīti.</gatha>
    <hangnum nr="9"/>
    <gatha type="1"> Kusalākusale dhamme, niddiṭṭhe bhāvite pahīne ca;</gatha>
    <gatha type="last">Parivattati paṭipakkhe, hāro parivattano nāma.</gatha>
    <hangnum nr="10"/>
    <gatha type="1"> Vevacanāni  bahūni tu, sutte vuttāni ekadhammassa;</gatha>
    <gatha type="last">Yo jānāti suttavidū, vevacano nāma so hāro.</gatha>
    <hangnum nr="11"/>
    <gatha type="1"> Ekaṃ  bhagavā dhammaṃ, paññattīhi vividhāhi deseti;</gatha>
    <gatha type="last">So ākāro ñeyyo, paññattī nāma hāroti.</gatha>
    <hangnum nr="12"/>
    <gatha type="1"> Yo ca paṭiccuppādo, indriyakhandhā ca dhātu āyatanā;</gatha>
    <gatha type="last">Etehi otarati yo, otaraṇo nāma so hāro.</gatha>
    <hangnum nr="13"/>
    <gatha type="1"> Vissajjitamhi pañhe, gāthāyaṃ pucchitāyamārabbha;</gatha>
    <gatha type="last">Suddhāsuddhaparikkhā, hāro so sodhano nāma.</gatha>
    <hangnum nr="14"/>
    <gatha type="1"> Ekattatāya dhammā, yepi ca vemattatāya niddiṭṭhā;</gatha>
    <gatha type="last">Tena vikappayitabbā, eso hāro adhiṭṭhāno.</gatha>
    <hangnum nr="15"/>
    <gatha type="1"> Ye dhammā yaṃ dhammaṃ, janayantippaccayā paramparato;</gatha>
    <gatha type="last">Hetumavakaḍḍhayitvā, eso hāro parikkhāro.</gatha>
    <hangnum nr="16"/>
    <gatha type="1"> Ye dhammā yaṃ mūlā, ye cekatthā pakāsitā muninā;</gatha>
    <gatha type="last">Te samaropayitabbā, esa samāropano hāro.</gatha>
    <centered>Nayasaṅkhepo</centered>
    <hangnum nr="17"/>
    <gatha type="1"> Taṇhañca avijjampi ca, samathena vipassanā yo neti;</gatha>
    <gatha type="last">Saccehi yojayitvā, ayaṃ nayo nandiyāvaṭṭo.</gatha>
    <hangnum nr="18"/>
    <gatha type="1"> Yo akusale samūlehi, neti kusale ca kusalamūlehi;</gatha>
    <gatha type="last">Bhūtaṃ tathaṃ avitathaṃ, tipukkhalaṃ taṃ nayaṃ āhu.</gatha>
    <hangnum nr="19"/>
    <gatha type="1"> Yo neti vipallāsehi, kilese indriyehi saddhamme;</gatha>
    <gatha type="last">Etaṃ nayaṃ nayavidū, sīhavikkīḷitaṃ āhu.</gatha>
    <hangnum nr="20"/>
    <gatha type="1"> Veyyākaraṇesu  hi ye, kusalākusalā tahiṃ tahiṃ vuttā;</gatha>
    <gatha type="last">Manasā volokayate, taṃ khu disālocanaṃ āhu.</gatha>
    <hangnum nr="21"/>
    <gatha type="1"> Oloketvā  disalocanena, ukkhipiya yaṃ samāneti;</gatha>
    <gatha type="last">Sabbe kusalākusale, ayaṃ nayo aṅkuso nāma.</gatha>
    <hangnum nr="22"/>
    <gatha type="1"> Soḷasa hārā paṭhamaṃ, disalocanato <note>[disalocanena (ka.)]</note> disā viloketvā;</gatha>
    <gatha type="last">Saṅkhipiya aṅkusena hi, nayehi tīhi niddise suttaṃ.</gatha>
    <subhead>Dvādasapada</subhead>
    <hangnum nr="23"/>
    <gatha type="1"> Akkharaṃ padaṃ byañjanaṃ, nirutti tatheva niddeso;</gatha>
    <gatha type="last">Ākārachaṭṭhavacanaṃ, ettāva byañjanaṃ sabbaṃ.</gatha>
    <hangnum nr="24"/>
    <gatha type="1"> Saṅkāsanā  pakāsanā, vivaraṇā vibhajanuttānīkammapaññatti;</gatha>
    <gatha type="last">Etehi chahi padehi, attho kammañca niddiṭṭhaṃ.</gatha>
    <hangnum nr="25"/>
    <gatha type="1"> Tīṇi ca nayā anūnā, atthassa ca chappadāni gaṇitāni;</gatha>
    <gatha type="last">Navahi padehi bhagavato, vacanassattho samāyutto.</gatha>
    <hangnum nr="26"/>
    <gatha type="1"> Atthassa navappadāni, byañjanapariyeṭṭhiyā catubbīsa;</gatha>
    <gatha type="last">Ubhayaṃ saṅkalayitvā <note>[saṅkhepayato (ka.)]</note>, tettiṃsā ettikā nettīti.</gatha>
    <centered>Niddesavāro.</centered>
  </text>
</tree>
