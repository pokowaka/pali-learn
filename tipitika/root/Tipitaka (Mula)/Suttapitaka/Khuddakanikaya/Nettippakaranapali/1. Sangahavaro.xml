<?xml version='1.0' encoding='UTF-8'?>
<tree text="1. Sa&#x1E45;gahav&#x101;ro" target="text">
  <text>
    <centered> Namo tassa bhagavato arahato sammāsambuddhassa</centered>
    <gatha type="1">Yaṃ  loko pūjayate, salokapālo sadā namassati ca;</gatha>
    <gatha type="last">Tasseta sāsanavaraṃ, vidūhi ñeyyaṃ naravarassa.</gatha>
    <gatha type="1">Dvādasa padāni suttaṃ, taṃ sabbaṃ byañjanañca attho ca;</gatha>
    <gatha type="last">Taṃ viññeyyaṃ ubhayaṃ, ko attho byañjanaṃ katamaṃ.</gatha>
    <gatha type="1">Soḷasahārā netti <note>[nettī (ka.)]</note>, pañcanayā sāsanassa pariyeṭṭhi;</gatha>
    <gatha type="last">Aṭṭhārasamūlapadā, mahakaccānena <note>[mahākaccānena (sī.)]</note> niddiṭṭhā.</gatha>
    <gatha type="1">Hārā  byañjanavicayo, suttassa nayā tayo ca suttattho;</gatha>
    <gatha type="last">Ubhayaṃ pariggahītaṃ, vuccati suttaṃ yathāsuttaṃ.</gatha>
    <gatha type="1">Yā ceva desanā yañca, desitaṃ ubhayameva viññeyyaṃ;</gatha>
    <gatha type="last">Tatrāyamānupubbī, navavidhasuttantapariyeṭṭhīti.</gatha>
    <centered>Saṅgahavāro.</centered>
  </text>
</tree>
