<?xml version='1.0' encoding='UTF-8'?>
<tree text="19. Tissabuddhava&#x1E43;so" target="text">
  <text>
    <hangnum nr="1"/>
    <gatha type="1"> Siddhatthassa aparena, asamo appaṭipuggalo;</gatha>
    <gatha type="last">Anantatejo amitayaso, tisso lokagganāyako.</gatha>
    <hangnum nr="2"/>
    <gatha type="1"> Tamandhakāraṃ vidhamitvā, obhāsetvā sadevakaṃ;</gatha>
    <gatha type="last">Anukampako mahāvīro, loke uppajji cakkhumā.</gatha>
    <hangnum nr="3"/>
    <gatha type="1"> Tassāpi atulā iddhi, atulaṃ sīlaṃ samādhi ca;</gatha>
    <gatha type="last">Sabbattha pāramiṃ gantvā, dhammacakkaṃ pavattayi.</gatha>
    <hangnum nr="4"/>
    <gatha type="1"> So buddho dasasahassimhi, viññāpesi giraṃ suciṃ;</gatha>
    <gatha type="last">Koṭisatāni abhisamiṃsu, paṭhame dhammadesane.</gatha>
    <hangnum nr="5"/>
    <gatha type="1"> Dutiyo navutikoṭīnaṃ, tatiyo saṭṭhikoṭiyo;</gatha>
    <gatha type="last">Bandhanāto pamocesi, satte <note>[sampatte (ka.)]</note> naramarū tadā.</gatha>
    <hangnum nr="6"/>
    <gatha type="1"> Sannipātā tayo āsuṃ, tisse lokagganāyake;</gatha>
    <gatha type="last">Khīṇāsavānaṃ vimalānaṃ, santacittāna tādinaṃ.</gatha>
    <hangnum nr="7"/>
    <gatha type="1"> Khīṇāsavasatasahassānaṃ, paṭhamo āsi samāgamo;</gatha>
    <gatha type="last">Navutisatasahassānaṃ, dutiyo āsi samāgamo.</gatha>
    <hangnum nr="8"/>
    <gatha type="1"> Asītisatasahassānaṃ , tatiyo āsi samāgamo;</gatha>
    <gatha type="last">Khīṇāsavānaṃ vimalānaṃ, pupphitānaṃ vimuttiyā.</gatha>
    <hangnum nr="9"/>
    <gatha type="1"> Ahaṃ tena samayena, sujāto nāma khattiyo;</gatha>
    <gatha type="last">Mahābhogaṃ chaḍḍayitvā, pabbajiṃ isipabbajaṃ.</gatha>
    <hangnum nr="10"/>
    <gatha type="1"> Mayi  pabbajite sante, uppajji lokanāyako;</gatha>
    <gatha type="last">Buddhoti saddaṃ sutvāna, pīti me upapajjatha.</gatha>
    <hangnum nr="11"/>
    <gatha type="1"> Dibbaṃ mandāravaṃ pupphaṃ, padumaṃ pārichattakaṃ;</gatha>
    <gatha type="last">Ubho hatthehi paggayha, dhunamāno upāgamiṃ.</gatha>
    <hangnum nr="12"/>
    <gatha type="1"> Catuvaṇṇaparivutaṃ, tissaṃ lokagganāyakaṃ;</gatha>
    <gatha type="last">Tamahaṃ pupphaṃ gahetvā, matthake dhārayiṃ jinaṃ.</gatha>
    <hangnum nr="13"/>
    <gatha type="1"> Sopi maṃ buddho byākāsi, janamajjhe nisīdiya;</gatha>
    <gatha type="last">‘‘Dvenavute ito kappe, ayaṃ buddho bhavissati.</gatha>
    <hangnum nr="14"/>
    <gatha type="1"> ‘‘Padhānaṃ  padahitvāna…pe… hessāma sammukhā imaṃ’’.</gatha>
    <hangnum nr="15"/>
    <gatha type="1"> Tassāpi vacanaṃ sutvā, bhiyyo cittaṃ pasādayiṃ;</gatha>
    <gatha type="last">Uttariṃ vatamadhiṭṭhāsiṃ, dasapāramipūriyā.</gatha>
    <hangnum nr="16"/>
    <gatha type="1"> Khemakaṃ nāma nagaraṃ, janasandho nāma khattiyo;</gatha>
    <gatha type="last">Padumā nāma janikā, tissassa ca mahesino.</gatha>
    <hangnum nr="17"/>
    <gatha type="1"> Sattavassasahassāni, agāraṃ ajjha so vasi;</gatha>
    <gatha type="last">Guhāsela nārisaya nisabhā <note>[kumudo nāḷiyo padumo (ka.)]</note>, tayo pāsādamuttamā.</gatha>
    <hangnum nr="18"/>
    <gatha type="1"> Samatiṃsasahassāni, nāriyo samalaṅkatā;</gatha>
    <gatha type="last">Subhaddānāmikā nārī, ānando nāma atrajo.</gatha>
    <hangnum nr="19"/>
    <gatha type="1"> Nimitte caturo disvā, assayānena nikkhami;</gatha>
    <gatha type="last">Anūnaaṭṭhamāsāni, padhānaṃ padahī jino.</gatha>
    <hangnum nr="20"/>
    <gatha type="1"> Brahmunā yācito santo, tisso lokagganāyako;</gatha>
    <gatha type="last">Vatti cakkaṃ mahāvīro, yasavatiyamuttame.</gatha>
    <hangnum nr="21"/>
    <gatha type="1"> Brahmadevo udayo ca, ahesuṃ aggasāvakā;</gatha>
    <gatha type="last">Samaṅgo nāmupaṭṭhāko, tissassa ca mahesino.</gatha>
    <hangnum nr="22"/>
    <gatha type="1"> Phussā  ceva sudattā ca, ahesuṃ aggasāvikā;</gatha>
    <gatha type="last">Bodhi tassa bhagavato, asanoti pavuccati.</gatha>
    <hangnum nr="23"/>
    <gatha type="1"> Sambalo ca sirimā ceva, ahesuṃ aggupaṭṭhakā;</gatha>
    <gatha type="last">Kisāgotamī upasenā, ahesuṃ aggupaṭṭhikā.</gatha>
    <hangnum nr="24"/>
    <gatha type="1"> So  buddho saṭṭhiratano, ahu uccattane jino;</gatha>
    <gatha type="last">Anūpamo asadiso, himavā viya dissati.</gatha>
    <hangnum nr="25"/>
    <gatha type="1"> Tassāpi atulatejassa, āyu āsi anuttaro;</gatha>
    <gatha type="last">Vassasatasahassāni, loke aṭṭhāsi cakkhumā.</gatha>
    <hangnum nr="26"/>
    <gatha type="1"> Uttamaṃ  pavaraṃ seṭṭhaṃ, anubhotvā mahāyasaṃ;</gatha>
    <gatha type="last">Jalitvā aggikkhandhova, nibbuto so sasāvako.</gatha>
    <hangnum nr="27"/>
    <gatha type="1"> Valāhakova  anilena, sūriyena viya ussavo;</gatha>
    <gatha type="last">Andhakārova padīpena, nibbuto so sasāvako.</gatha>
    <hangnum nr="28"/>
    <gatha type="1"> Tisso jinavaro buddho, nandārāmamhi nibbuto;</gatha>
    <gatha type="last">Tatthevassa jinathūpo, tīṇiyojanamuggatoti.</gatha>
    <centered>Tissassa bhagavato vaṃso sattarasamo.</centered>
  </text>
</tree>
