<?xml version='1.0' encoding='UTF-8'?>
<tree text="6. Sumanabuddhava&#x1E43;so" target="text">
  <text>
    <hangnum nr="1"/>
    <gatha type="1"> Maṅgalassa aparena, sumano nāma nāyako;</gatha>
    <gatha type="last">Sabbadhammehi asamo, sabbasattānamuttamo.</gatha>
    <hangnum nr="2"/>
    <gatha type="1"> Tadā amatabheriṃ so, āhanī mekhale pure;</gatha>
    <gatha type="last">Dhammasaṅkhasamāyuttaṃ, navaṅgaṃ jinasāsanaṃ.</gatha>
    <hangnum nr="3"/>
    <gatha type="1"> Nijjinitvā kilese so, patvā sambodhimuttamaṃ;</gatha>
    <gatha type="last">Māpesi nagaraṃ satthā, saddhammapuravaruttamaṃ.</gatha>
    <hangnum nr="4"/>
    <gatha type="1"> Nirantaraṃ akuṭilaṃ, ujuṃ vipulavitthataṃ;</gatha>
    <gatha type="last">Māpesi so mahāvīthiṃ, satipaṭṭhānavaruttamaṃ.</gatha>
    <hangnum nr="5"/>
    <gatha type="1"> Phale  cattāri sāmaññe, catasso paṭisambhidā;</gatha>
    <gatha type="last">Chaḷabhiññāṭṭhasamāpattī, pasāresi tattha vīthiyaṃ.</gatha>
    <hangnum nr="6"/>
    <gatha type="1"> Ye appamattā akhilā, hirivīriyehupāgatā;</gatha>
    <gatha type="last">Te te ime guṇavare, ādiyanti yathā sukhaṃ.</gatha>
    <hangnum nr="7"/>
    <gatha type="1"> Evametena yogena, uddharanto mahājanaṃ;</gatha>
    <gatha type="last">Bodhesi paṭhamaṃ satthā, koṭisatasahassiyo.</gatha>
    <hangnum nr="8"/>
    <gatha type="1"> Yamhi kāle mahāvīro, ovadī titthiye gaṇe;</gatha>
    <gatha type="last">Koṭisahassābhisamiṃsu <note>[koṭisatasahassāni (syā. kaṃ.), koṭisatasahassānaṃ (ka.)]</note>, dutiye dhammadesane.</gatha>
    <hangnum nr="9"/>
    <gatha type="1"> Yadā devā manussā ca, samaggā ekamānasā;</gatha>
    <gatha type="last">Nirodhapañhaṃ pucchiṃsu, saṃsayañcāpi mānasaṃ.</gatha>
    <hangnum nr="10"/>
    <gatha type="1"> Tadāpi  dhammadesane, nirodhaparidīpane;</gatha>
    <gatha type="last">Navutikoṭisahassānaṃ, tatiyābhisamayo ahu.</gatha>
    <hangnum nr="11"/>
    <gatha type="1"> Sannipātā tayo āsuṃ, sumanassa mahesino;</gatha>
    <gatha type="last">Khīṇāsavānaṃ vimalānaṃ, santacittāna tādinaṃ.</gatha>
    <hangnum nr="12"/>
    <gatha type="1"> Vassaṃvutthassa  bhagavato, abhighuṭṭhe pavāraṇe;</gatha>
    <gatha type="last">Koṭisatasahassehi, pavāresi tathāgato.</gatha>
    <hangnum nr="13"/>
    <gatha type="1"> Tatoparaṃ sannipāte, vimale kañcanapabbate;</gatha>
    <gatha type="last">Navutikoṭisahassānaṃ, dutiyo āsi samāgamo.</gatha>
    <hangnum nr="14"/>
    <gatha type="1"> Yadā sakko devarājā, buddhadassanupāgami;</gatha>
    <gatha type="last">Asītikoṭisahassānaṃ, tatiyo āsi samāgamo.</gatha>
    <hangnum nr="15"/>
    <gatha type="1"> Ahaṃ  tena samayena, nāgarājā mahiddhiko;</gatha>
    <gatha type="last">Atulo nāma nāmena, ussannakusalasañcayo.</gatha>
    <hangnum nr="16"/>
    <gatha type="1"> Tadāhaṃ nāgabhāvanā, nikkhamitvā sañātibhi;</gatha>
    <gatha type="last">Nāgānaṃ dibbaturiyehi, sasaṅghaṃ jinamupaṭṭhahiṃ.</gatha>
    <hangnum nr="17"/>
    <gatha type="1"> Koṭisatasahassānaṃ, annapānena tappayiṃ;</gatha>
    <gatha type="last">Paccekadussayugaṃ datvā, saraṇaṃ tamupāgamiṃ.</gatha>
    <hangnum nr="18"/>
    <gatha type="1"> Sopi maṃ buddho byākāsi, sumano lokanāyako;</gatha>
    <gatha type="last">‘‘Aparimeyyito kappe, ayaṃ buddho bhavissati.</gatha>
    <hangnum nr="19"/>
    <gatha type="1"> ‘‘Padhānaṃ padahitvāna…pe…  hessāma sammukhā imaṃ’’.</gatha>
    <hangnum nr="20"/>
    <gatha type="1"> Tassāpi vacanaṃ sutvā, bhiyyo cittaṃ pasādayiṃ;</gatha>
    <gatha type="last">Uttariṃ vatamadhiṭṭhāsiṃ, dasapāramipūriyā.</gatha>
    <hangnum nr="21"/>
    <gatha type="1"> Nagaraṃ mekhalaṃ nāma <note>[mekhalaṃ nāma nagaraṃ (sī. syā.)]</note>, sudatto nāma khattiyo;</gatha>
    <gatha type="last">Sirimā nāma janikā, sumanassa mahesino.</gatha>
    <hangnum nr="22"/>
    <gatha type="1"> Navavassasahassāni , agāraṃ ajjha so vasi;</gatha>
    <gatha type="last">Cando sucando vaṭaṃso ca, tayo pāsādamuttamā.</gatha>
    <hangnum nr="23"/>
    <gatha type="1"> Tesaṭṭhisatasahassāni, nāriyo samalaṅkatā;</gatha>
    <gatha type="last">Vaṭaṃsikā nāma nārī, anūpamo nāma atrajo.</gatha>
    <hangnum nr="24"/>
    <gatha type="1"> Nimitte  caturo disvā, hatthiyānena nikkhami;</gatha>
    <gatha type="last">Anūnadasamāsāni, padhānaṃ padahī jino.</gatha>
    <hangnum nr="25"/>
    <gatha type="1"> Brahmunā  yācito santo, sumano lokanāyako;</gatha>
    <gatha type="last">Vatti cakkaṃ mahāvīro, mekhale puramuttame.</gatha>
    <hangnum nr="26"/>
    <gatha type="1"> Saraṇo bhāvitatto ca, ahesuṃ aggasāvakā;</gatha>
    <gatha type="last">Udeno nāmupaṭṭhāko, sumanassa mahesino.</gatha>
    <hangnum nr="27"/>
    <gatha type="1"> Soṇā ca upasoṇā ca, ahesuṃ aggasāvikā;</gatha>
    <gatha type="last">Sopi buddho amitayaso, nāgamūle abujjhatha.</gatha>
    <hangnum nr="28"/>
    <gatha type="1"> Varuṇo ceva saraṇo ca, ahesuṃ aggupaṭṭhakā;</gatha>
    <gatha type="last">Cālā ca upacālā ca, ahesuṃ aggupaṭṭhikā.</gatha>
    <hangnum nr="29"/>
    <gatha type="1"> Uccattanena <note>[uccatarena (ka.)]</note> so buddho, navutihatthamuggato;</gatha>
    <gatha type="last">Kañcanagghiyasaṅkāso, dasasahassī virocati.</gatha>
    <hangnum nr="30"/>
    <gatha type="1"> Navutivassasahassāni, āyu vijjati tāvade;</gatha>
    <gatha type="last">Tāvatā tiṭṭhamāno so, tāresi janataṃ bahuṃ.</gatha>
    <hangnum nr="31"/>
    <gatha type="1"> Tāraṇīye  tārayitvā, bodhanīye ca bodhayi;</gatha>
    <gatha type="last">Parinibbāyi sambuddho, uḷurājāva atthami.</gatha>
    <hangnum nr="32"/>
    <gatha type="1"> Te  ca khīṇāsavā bhikkhū, so ca buddho asādiso;</gatha>
    <gatha type="last">Atulappabhaṃ dassayitvā, nibbutā ye mahāyasā.</gatha>
    <hangnum nr="33"/>
    <gatha type="1"> Tañca ñāṇaṃ atuliyaṃ, tāni ca atulāni ratanāni;</gatha>
    <gatha type="last">Sabbaṃ tamantarahitaṃ, nanu rittā sabbasaṅkhārā.</gatha>
    <hangnum nr="34"/>
    <gatha type="1"> Sumano yasadharo buddho, aṅgārāmamhi nibbuto;</gatha>
    <gatha type="last">Tattheva tassa jinathūpo, catuyojanamuggatoti.</gatha>
    <centered>Sumanassa bhagavato vaṃso catuttho.</centered>
  </text>
</tree>
