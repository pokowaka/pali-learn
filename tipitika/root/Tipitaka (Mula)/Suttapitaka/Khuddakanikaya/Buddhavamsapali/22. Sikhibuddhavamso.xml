<?xml version='1.0' encoding='UTF-8'?>
<tree text="22. Sikh&#x12B;buddhava&#x1E43;so" target="text">
  <text>
    <hangnum nr="1"/>
    <gatha type="1"> Vipassissa  aparena, sambuddho dvipaduttamo;</gatha>
    <gatha type="last">Sikhivhayo āsi jino, asamo appaṭipuggalo.</gatha>
    <hangnum nr="2"/>
    <gatha type="1"> Mārasenaṃ pamadditvā, patto sambodhimuttamaṃ;</gatha>
    <gatha type="last">Dhammacakkaṃ pavattesi, anukampāya pāṇinaṃ.</gatha>
    <hangnum nr="3"/>
    <gatha type="1"> Dhammacakkaṃ pavattente, sikhimhi jinapuṅgave <note>[munipuṅgave (sī.)]</note>;</gatha>
    <gatha type="last">Koṭisatasahassānaṃ, paṭhamābhisamayo ahu.</gatha>
    <hangnum nr="4"/>
    <gatha type="1"> Aparampi dhammaṃ desente, gaṇaseṭṭhe naruttame;</gatha>
    <gatha type="last">Navutikoṭisahassānaṃ, dutiyābhisamayo ahu.</gatha>
    <hangnum nr="5"/>
    <gatha type="1"> Yamakapāṭihāriyañca <note>[yamakaṃ pāṭihīrañca (sī.)]</note>, dassayante sadevake;</gatha>
    <gatha type="last">Asītikoṭisahassānaṃ, tatiyābhisamayo ahu.</gatha>
    <hangnum nr="6"/>
    <gatha type="1"> Sannipātā  tayo āsuṃ, sikhissāpi mahesino;</gatha>
    <gatha type="last">Khīṇāsavānaṃ vimalānaṃ, santacittāna tādinaṃ.</gatha>
    <hangnum nr="7"/>
    <gatha type="1"> Bhikkhusatasahassānaṃ, paṭhamo āsi samāgamo;</gatha>
    <gatha type="last">Asītibhikkhusahassānaṃ, dutiyo āsi samāgamo.</gatha>
    <hangnum nr="8"/>
    <gatha type="1"> Sattatibhikkhusahassānaṃ, tatiyo āsi samāgamo;</gatha>
    <gatha type="last">Anupalitto padumaṃva, toyamhi sampavaḍḍhitaṃ.</gatha>
    <hangnum nr="9"/>
    <gatha type="1"> Ahaṃ tena samayena, arindamo nāma khattiyo;</gatha>
    <gatha type="last">Sambuddhappamukhaṃ saṅghaṃ, annapānena tappayiṃ.</gatha>
    <hangnum nr="10"/>
    <gatha type="1"> Bahuṃ  dussavaraṃ datvā, dussakoṭiṃ anappakaṃ;</gatha>
    <gatha type="last">Alaṅkataṃ hatthiyānaṃ, sambuddhassa adāsahaṃ.</gatha>
    <hangnum nr="11"/>
    <gatha type="1"> Hatthiyānaṃ  nimminitvā, kappiyaṃ upanāmayiṃ;</gatha>
    <gatha type="last">Pūrayiṃ mānasaṃ mayhaṃ, niccaṃ daḷhamupaṭṭhitaṃ.</gatha>
    <hangnum nr="12"/>
    <gatha type="1"> Sopi  maṃ buddho byākāsi, sikhī lokagganāyako;</gatha>
    <gatha type="last">‘‘Ekatiṃse ito kappe, ayaṃ buddho bhavissati.</gatha>
    <hangnum nr="13"/>
    <gatha type="1"> ‘‘Ahu kapilavhayā rammā…pe…  hessāma sammukhā imaṃ’’.</gatha>
    <hangnum nr="14"/>
    <gatha type="1"> Tassāhaṃ vacanaṃ sutvā, bhiyyo cittaṃ pasādayiṃ;</gatha>
    <gatha type="last">Uttariṃ vatamadhiṭṭhāsiṃ, dasapāramipūriyā.</gatha>
    <hangnum nr="15"/>
    <gatha type="1"> Nagaraṃ aruṇavatī nāma, aruṇo nāma khattiyo;</gatha>
    <gatha type="last">Pabhāvatī nāma janikā, sikhissāpi mahesino.</gatha>
    <hangnum nr="16"/>
    <gatha type="1"> Sattavassasahassāni , agāraṃ ajjha so vasi;</gatha>
    <gatha type="last">Sucandako giri vasabho <note>[sucando girivahano (sī.)]</note>, tayo pāsādamuttamā.</gatha>
    <hangnum nr="17"/>
    <gatha type="1"> Catuvīsasahassāni, nāriyo samalaṅkatā;</gatha>
    <gatha type="last">Sabbakāmā nāma nārī, atulo nāma atrajo.</gatha>
    <hangnum nr="18"/>
    <gatha type="1"> Nimitte caturo disvā, hatthiyānena nikkhami;</gatha>
    <gatha type="last">Aṭṭhamāsaṃ padhānacāraṃ, acarī purisuttamo.</gatha>
    <hangnum nr="19"/>
    <gatha type="1"> Brahmunā  yācito santo, sikhī lokagganāyako;</gatha>
    <gatha type="last">Vatti cakkaṃ mahāvīro, migadāye naruttamo.</gatha>
    <hangnum nr="20"/>
    <gatha type="1"> Abhibhū sambhavo ceva, ahesuṃ aggasāvakā;</gatha>
    <gatha type="last">Khemaṅkaro nāmupaṭṭhāko, sikhissāpi mahesino.</gatha>
    <hangnum nr="21"/>
    <gatha type="1"> Sakhilā ca padumā ca, ahesuṃ aggasāvikā;</gatha>
    <gatha type="last">Bodhi tassa bhagavato, puṇḍarīkoti vuccati.</gatha>
    <hangnum nr="22"/>
    <gatha type="1"> Sirivaḍḍho ca nando ca, ahesuṃ aggupaṭṭhakā;</gatha>
    <gatha type="last">Cittā ceva suguttā ca, ahesuṃ aggupaṭṭhikā.</gatha>
    <hangnum nr="23"/>
    <gatha type="1"> Uccattanena so buddho, sattatihatthamuggato;</gatha>
    <gatha type="last">Kañcanagghiyasaṅkāso, dvattiṃsavaralakkhaṇo.</gatha>
    <hangnum nr="24"/>
    <gatha type="1"> Tassāpi byāmappabhā kāyā, divārattiṃ nirantaraṃ;</gatha>
    <gatha type="last">Disodisaṃ niccharanti, tīṇiyojanaso pabhā.</gatha>
    <hangnum nr="25"/>
    <gatha type="1"> Sattativassasahassāni, āyu tassa mahesino;</gatha>
    <gatha type="last">Tāvatā tiṭṭhamāno so, tāresi janataṃ bahuṃ.</gatha>
    <hangnum nr="26"/>
    <gatha type="1"> Dhammameghaṃ  pavassetvā, temayitvā sadevake;</gatha>
    <gatha type="last">Khemantaṃ pāpayitvāna, nibbuto so sasāvako.</gatha>
    <hangnum nr="27"/>
    <gatha type="1"> Anubyañjanasampannaṃ, dvattiṃsavaralakkhaṇaṃ;</gatha>
    <gatha type="last">Sabbaṃ tamantarahitaṃ, nanu rittā sabbasaṅkhārā.</gatha>
    <hangnum nr="28"/>
    <gatha type="1"> Sikhī munivaro buddho, assārāmamhi nibbuto;</gatha>
    <gatha type="last">Tatthevassa thūpavaro, tīṇiyojanamuggatoti.</gatha>
    <centered>Sikhissa bhagavato vaṃso vīsatimo.</centered>
  </text>
</tree>
