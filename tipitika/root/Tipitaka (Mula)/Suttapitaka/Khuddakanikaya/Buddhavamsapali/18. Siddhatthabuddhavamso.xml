<?xml version='1.0' encoding='UTF-8'?>
<tree text="18. Siddhatthabuddhava&#x1E43;so" target="text">
  <text>
    <hangnum nr="1"/>
    <gatha type="1"> Dhammadassissa  aparena, siddhattho nāma nāyako;</gatha>
    <gatha type="last">Nihanitvā tamaṃ sabbaṃ, sūriyo abbhuggato yathā.</gatha>
    <hangnum nr="2"/>
    <gatha type="1"> Sopi patvāna sambodhiṃ, santārento sadevakaṃ;</gatha>
    <gatha type="last">Abhivassi dhammameghena, nibbāpento sadevakaṃ.</gatha>
    <hangnum nr="3"/>
    <gatha type="1"> Tassāpi atulatejassa, ahesuṃ abhisamayā tayo;</gatha>
    <gatha type="last">Koṭisatasahassānaṃ, paṭhamābhisamayo ahu.</gatha>
    <hangnum nr="4"/>
    <gatha type="1"> Punāparaṃ bhīmarathe <note>[himaraṭṭhe (ka.)]</note>, yadā āhani dundubhiṃ;</gatha>
    <gatha type="last">Tadā navutikoṭīnaṃ, dutiyābhisamayo ahu.</gatha>
    <hangnum nr="5"/>
    <gatha type="1"> Yadā buddho dhammaṃ desesi, vebhāre so puruttame;</gatha>
    <gatha type="last">Tadā navutikoṭīnaṃ, tatiyābhisamayo ahu.</gatha>
    <hangnum nr="6"/>
    <gatha type="1"> Sannipātā tayo āsuṃ, tasmimpi dvipaduttame;</gatha>
    <gatha type="last">Khīṇāsavānaṃ vimalānaṃ, santacittāna tādinaṃ.</gatha>
    <hangnum nr="7"/>
    <gatha type="1"> Koṭisatānaṃ  navutīnaṃ <note>[navutiyā (syā. kaṃ.)]</note>, asītiyāpi ca koṭinaṃ;</gatha>
    <gatha type="last">Ete āsuṃ tayo ṭhānā, vimalānaṃ samāgame.</gatha>
    <hangnum nr="8"/>
    <gatha type="1"> Ahaṃ  tena samayena, maṅgalo nāma tāpaso;</gatha>
    <gatha type="last">Uggatejo duppasaho, abhiññābalasamāhito.</gatha>
    <hangnum nr="9"/>
    <gatha type="1"> Jambuto phalamānetvā <note>[phalamāhatvā (sī. syā.)]</note> siddhatthassa adāsahaṃ;</gatha>
    <gatha type="last">Paṭiggahetvā sambuddho, idaṃ vacanamabravi.</gatha>
    <hangnum nr="10"/>
    <gatha type="1"> ‘‘Passatha imaṃ tāpasaṃ, jaṭilaṃ uggatāpanaṃ;</gatha>
    <gatha type="last">Catunnavutito kappe, ayaṃ buddho bhavissati.</gatha>
    <hangnum nr="11"/>
    <gatha type="1"> ‘‘Padhānaṃ padahitvāna…pe…  hessāma sammukhā imaṃ’’.</gatha>
    <hangnum nr="12"/>
    <gatha type="1"> Tassāpi vacanaṃ sutvā, bhiyyo cittaṃ pasādayiṃ;</gatha>
    <gatha type="last">Uttariṃ vatamadhiṭṭhāsiṃ, dasapāramipūriyā.</gatha>
    <hangnum nr="13"/>
    <gatha type="1"> Vebhāraṃ nāma nagaraṃ, udeno nāma khattiyo;</gatha>
    <gatha type="last">Suphassā nāma janikā, siddhatthassa mahesino.</gatha>
    <hangnum nr="14"/>
    <gatha type="1"> Dasavassasahassāni , agāraṃ ajjha so vasi;</gatha>
    <gatha type="last">Kokāsuppalakokanadā, tayo pāsādamuttamā.</gatha>
    <hangnum nr="15"/>
    <gatha type="1"> Tisoḷasasahassāni, nāriyo samalaṅkatā;</gatha>
    <gatha type="last">Somanassā nāma sā nārī, anupamo nāma atrajo.</gatha>
    <hangnum nr="16"/>
    <gatha type="1"> Nimitte caturo disvā, sivikāyābhinikkhami;</gatha>
    <gatha type="last">Anūnadasamāsāni, padhānaṃ padahī jino.</gatha>
    <hangnum nr="17"/>
    <gatha type="1"> Brahmunā yācito santo, siddhattho lokanāyako;</gatha>
    <gatha type="last">Vatti  cakkaṃ mahāvīro, migadāye naruttamo.</gatha>
    <hangnum nr="18"/>
    <gatha type="1"> Sambalo ca sumitto ca, ahesuṃ aggasāvakā;</gatha>
    <gatha type="last">Revato nāmupaṭṭhāko, siddhatthassa mahesino.</gatha>
    <hangnum nr="19"/>
    <gatha type="1"> Sīvalā ca surāmā ca, ahesuṃ aggasāvikā;</gatha>
    <gatha type="last">Bodhi tassa bhagavato, kaṇikāroti vuccati.</gatha>
    <hangnum nr="20"/>
    <gatha type="1"> Suppiyo ca samuddo ca, ahesuṃ aggupaṭṭhakā;</gatha>
    <gatha type="last">Rammā ceva surammā ca, ahesuṃ aggupaṭṭhikā.</gatha>
    <hangnum nr="21"/>
    <gatha type="1"> So  buddho saṭṭhiratanaṃ, ahosi nabhamuggato;</gatha>
    <gatha type="last">Kañcanagghiyasaṅkāso, dasasahassī virocati.</gatha>
    <hangnum nr="22"/>
    <gatha type="1"> Sopi buddho asamasamo, atulo appaṭipuggalo;</gatha>
    <gatha type="last">Vassasatasahassāni, loke aṭṭhāsi cakkhumā.</gatha>
    <hangnum nr="23"/>
    <gatha type="1"> Vipulaṃ  pabhaṃ dassayitvā, pupphāpetvāna sāvake;</gatha>
    <gatha type="last">Vilāsetvā samāpatyā, nibbuto so sasāvako.</gatha>
    <hangnum nr="24"/>
    <gatha type="1"> Siddhattho  munivaro buddho, anomārāmamhi nibbuto;</gatha>
    <gatha type="last">Tatthevassa thūpavaro, catuyojanamuggatoti.</gatha>
    <centered>Siddhatthassa bhagavato vaṃso soḷasamo.</centered>
  </text>
</tree>
