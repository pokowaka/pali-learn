<?xml version='1.0' encoding='UTF-8'?>
<tree text="28. Buddhapaki&#x1E47;&#x1E47;akaka&#x1E47;&#x1E0D;a&#x1E43;" target="text">
  <text>
    <hangnum nr="1"/>
    <gatha type="1"> Aparimeyyito  kappe, caturo āsuṃ vināyakā;</gatha>
    <gatha type="2">Taṇhaṅkaro medhaṅkaro, athopi saraṇaṅkaro;</gatha>
    <gatha type="last">Dīpaṅkaro ca sambuddho, ekakappamhi te jinā.</gatha>
    <hangnum nr="2"/>
    <gatha type="1"> Dīpaṅkarassa  aparena, koṇḍañño nāma nāyako;</gatha>
    <gatha type="last">Ekova ekakappamhi, tāresi janataṃ bahuṃ.</gatha>
    <hangnum nr="3"/>
    <gatha type="1"> Dīpaṅkarassa bhagavato, koṇḍaññassa ca satthuno;</gatha>
    <gatha type="last">Etesaṃ antarā kappā, gaṇanāto asaṅkhiyā.</gatha>
    <hangnum nr="4"/>
    <gatha type="1"> Koṇḍaññassa aparena, maṅgalo nāma nāyako;</gatha>
    <gatha type="last">Tesampi antarā kappā, gaṇanāto asaṅkhiyā.</gatha>
    <hangnum nr="5"/>
    <gatha type="1"> Maṅgalo ca sumano ca, revato sobhito muni;</gatha>
    <gatha type="last">Tepi buddhā ekakappe, cakkhumanto pabhaṅkarā.</gatha>
    <hangnum nr="6"/>
    <gatha type="1"> Sobhitassa  aparena, anomadassī mahāyaso;</gatha>
    <gatha type="last">Tesampi antarā kappā, gaṇanāto asaṅkhiyā.</gatha>
    <hangnum nr="7"/>
    <gatha type="1"> Anomadassī padumo, nārado cāpi nāyako;</gatha>
    <gatha type="last">Tepi buddhā ekakappe, tamantakārakā munī.</gatha>
    <hangnum nr="8"/>
    <gatha type="1"> Nāradassa aparena, padumuttaro nāma nāyako;</gatha>
    <gatha type="last">Ekakappamhi uppanno, tāresi janataṃ bahuṃ.</gatha>
    <hangnum nr="9"/>
    <gatha type="1"> Nāradassa bhagavato, padumuttarassa satthuno;</gatha>
    <gatha type="last">Tesampi antarā kappā, gaṇanāto asaṅkhiyā.</gatha>
    <hangnum nr="10"/>
    <gatha type="1"> Kappasatasahassamhi , eko āsi mahāmuni;</gatha>
    <gatha type="last">Padumuttaro lokavidū, āhutīnaṃ paṭiggaho.</gatha>
    <hangnum nr="11"/>
    <gatha type="1"> Tiṃsakappasahassamhi, duve āsuṃ vināyakā <note>[āsiṃsu nāyakā (syā. ka.)]</note>;</gatha>
    <gatha type="last">Sumedho ca sujāto ca, orato padumuttarā.</gatha>
    <hangnum nr="12"/>
    <gatha type="1"> Aṭṭhārase kappasate, tayo āsuṃ vināyakā <note>[āsiṃsu nāyakā (syā. ka.)]</note>;</gatha>
    <gatha type="last">Piyadassī atthadassī, dhammadassī ca nāyakā.</gatha>
    <hangnum nr="13"/>
    <gatha type="1"> Orato  ca sujātassa, sambuddhā dvipaduttamā;</gatha>
    <gatha type="last">Ekakappamhi te buddhā, loke appaṭipuggalā.</gatha>
    <hangnum nr="14"/>
    <gatha type="1"> Catunnavutito kappe, eko āsi mahāmuni;</gatha>
    <gatha type="last">Siddhattho so lokavidū, sallakatto anuttaro.</gatha>
    <hangnum nr="15"/>
    <gatha type="1"> Dvenavute  ito kappe, duve āsuṃ vināyakā;</gatha>
    <gatha type="last">Tisso phusso ca sambuddhā, asamā appaṭipuggalā.</gatha>
    <hangnum nr="16"/>
    <gatha type="1"> Ekanavutito kappe, vipassī nāma nāyako;</gatha>
    <gatha type="last">Sopi buddho kāruṇiko, satte mocesi bandhanā.</gatha>
    <hangnum nr="17"/>
    <gatha type="1"> Ekatiṃse ito kappe, duve āsuṃ vināyakā;</gatha>
    <gatha type="last">Sikhī ca vessabhū ceva, asamā appaṭipuggalā.</gatha>
    <hangnum nr="18"/>
    <gatha type="1"> Imamhi bhaddake kappe, tayo āsuṃ vināyakā;</gatha>
    <gatha type="last">Kakusandho koṇāgamano, kassapo cāpi nāyako.</gatha>
    <hangnum nr="19"/>
    <gatha type="1"> Ahametarahi sambuddho, metteyyo cāpi hessati;</gatha>
    <gatha type="last">Etepime  pañca buddhā, dhīrā lokānukampakā.</gatha>
    <hangnum nr="20"/>
    <gatha type="1"> Etesaṃ dhammarājūnaṃ, aññesaṃnekakoṭinaṃ;</gatha>
    <gatha type="last">Ācikkhitvāna taṃ maggaṃ, nibbutā te sasāvakāti.</gatha>
    <centered>Buddhapakiṇṇakakaṇḍaṃ niṭṭhitaṃ.</centered>
  </text>
</tree>
