<?xml version='1.0' encoding='UTF-8'?>
<tree text="11. N&#x101;radabuddhava&#x1E43;so" target="text">
  <text>
    <hangnum nr="1"/>
    <gatha type="1"> Padumassa  aparena, sambuddho dvipaduttamo;</gatha>
    <gatha type="last">Nārado nāma nāmena, asamo appaṭipuggalo.</gatha>
    <hangnum nr="2"/>
    <gatha type="1"> So buddho cakkavattissa, jeṭṭho dayitaoraso;</gatha>
    <gatha type="last">Āmukkamālābharaṇo, uyyānaṃ upasaṅkami.</gatha>
    <hangnum nr="3"/>
    <gatha type="1"> Tatthāsi rukkho yasavipulo, abhirūpo brahā suci;</gatha>
    <gatha type="last">Tamajjhapatvā upanisīdi, mahāsoṇassa heṭṭhato.</gatha>
    <hangnum nr="4"/>
    <gatha type="1"> Tattha  ñāṇavaruppajji, anantaṃ vajirūpamaṃ;</gatha>
    <gatha type="last">Tena vicini saṅkhāre, ukkujjamavakujjakaṃ <note>[kujjataṃ (syā. kaṃ.)]</note>.</gatha>
    <hangnum nr="5"/>
    <gatha type="1"> Tattha sabbakilesāni, asesamabhivāhayi;</gatha>
    <gatha type="last">Pāpuṇī kevalaṃ bodhiṃ, buddhañāṇe ca cuddasa.</gatha>
    <hangnum nr="6"/>
    <gatha type="1"> Pāpuṇitvāna  sambodhiṃ, dhammacakkaṃ pavattayi;</gatha>
    <gatha type="last">Koṭisatasahassānaṃ, paṭhamābhisamayo ahu.</gatha>
    <hangnum nr="7"/>
    <gatha type="1"> Mahādoṇaṃ nāgarājaṃ, vinayanto mahāmuni;</gatha>
    <gatha type="last">Pāṭiheraṃ tadākāsi, dassayanto sadevake.</gatha>
    <hangnum nr="8"/>
    <gatha type="1"> Tadā devamanussānaṃ, tamhi dhammappakāsane;</gatha>
    <gatha type="last">Navutikoṭisahassāni, tariṃsu sabbasaṃsayaṃ.</gatha>
    <hangnum nr="9"/>
    <gatha type="1"> Yamhi kāle mahāvīro, ovadī sakamatrajaṃ;</gatha>
    <gatha type="last">Asītikoṭisahassānaṃ, tatiyābhisamayo ahu.</gatha>
    <hangnum nr="10"/>
    <gatha type="1"> Sannipātā tayo āsuṃ, nāradassa mahesino;</gatha>
    <gatha type="last">Koṭisatasahassānaṃ, paṭhamo āsi samāgamo.</gatha>
    <hangnum nr="11"/>
    <gatha type="1"> Yadā buddho buddhaguṇaṃ, sanidānaṃ pakāsayi;</gatha>
    <gatha type="last">Navutikoṭisahassāni, samiṃsu vimalā tadā.</gatha>
    <hangnum nr="12"/>
    <gatha type="1"> Yadā verocano nāgo, dānaṃ dadāti satthuno;</gatha>
    <gatha type="last">Tadā samiṃsu jinaputtā, asītisatasahassiyo.</gatha>
    <hangnum nr="13"/>
    <gatha type="1"> Ahaṃ  tena samayena, jaṭilo uggatāpano;</gatha>
    <gatha type="last">Antalikkhacaro āsiṃ, pañcābhiññāsu pāragū.</gatha>
    <hangnum nr="14"/>
    <gatha type="1"> Tadāpāhaṃ asamasamaṃ, sasaṅghaṃ saparijjanaṃ;</gatha>
    <gatha type="last">Annapānena tappetvā, candanenābhipūjayiṃ.</gatha>
    <hangnum nr="15"/>
    <gatha type="1"> Sopi maṃ tadā byākāsi, nārado lokanāyako;</gatha>
    <gatha type="last">‘‘Aparimeyyito  kappe, ayaṃ buddho bhavissati.</gatha>
    <hangnum nr="16"/>
    <gatha type="1"> ‘‘Padhānaṃ padahitvāna…pe…  hessāma sammukhā imaṃ’’.</gatha>
    <hangnum nr="17"/>
    <gatha type="1"> Tassāpi  vacanaṃ sutvā, bhiyyo hāsetva mānasaṃ;</gatha>
    <gatha type="last">Adhiṭṭhahiṃ vataṃ uggaṃ, dasapāramipūriyā.</gatha>
    <hangnum nr="18"/>
    <gatha type="1"> Nagaraṃ dhaññavatī nāma, sudevo nāma khattiyo;</gatha>
    <gatha type="last">Anomā nāma janikā, nāradassa mahesino.</gatha>
    <hangnum nr="19"/>
    <gatha type="1"> Navavassasahassāni , agāraṃ ajjha so vasi;</gatha>
    <gatha type="last">Jito vijitābhirāmo, tayo pāsādamuttamā.</gatha>
    <hangnum nr="20"/>
    <gatha type="1"> Ticattārīsasahassāni, nāriyo samalaṅkatā;</gatha>
    <gatha type="last">Vijitasenā nāma nārī, nanduttaro nāma atrajo.</gatha>
    <hangnum nr="21"/>
    <gatha type="1"> Nimitte caturo disvā, padasā gamanena nikkhami;</gatha>
    <gatha type="last">Sattāhaṃ padhānacāraṃ, acarī purisuttamo <note>[lokanāyako (sī. ka.)]</note>.</gatha>
    <hangnum nr="22"/>
    <gatha type="1"> Brahmunā  yācito santo, nārado lokanāyako;</gatha>
    <gatha type="last">Vatti cakkaṃ mahāvīro, dhanañcuyyānamuttame.</gatha>
    <hangnum nr="23"/>
    <gatha type="1"> Bhaddasālo jitamitto, ahesuṃ aggasāvakā;</gatha>
    <gatha type="last">Vāseṭṭho nāmupaṭṭhāko, nāradassa mahesino.</gatha>
    <hangnum nr="24"/>
    <gatha type="1"> Uttarā phaggunī ceva, ahesuṃ aggasāvikā;</gatha>
    <gatha type="last">Bodhi tassa bhagavato, mahāsoṇoti vuccati.</gatha>
    <hangnum nr="25"/>
    <gatha type="1"> Uggarindo vasabho ca, ahesuṃ aggupaṭṭhakā;</gatha>
    <gatha type="last">Indāvarī ca vaṇḍī <note>[undī (sī.), gaṇḍī (syā. kaṃ.)]</note> ca, ahesuṃ aggupaṭṭhikā.</gatha>
    <hangnum nr="26"/>
    <gatha type="1"> Aṭṭhāsītiratanāni , accuggato mahāmuni;</gatha>
    <gatha type="last">Kañcanagghiyasaṅkāso, dasasahassī virocati.</gatha>
    <hangnum nr="27"/>
    <gatha type="1"> Tassa byāmappabhā kāyā, niddhāvati disodisaṃ;</gatha>
    <gatha type="last">Nirantaraṃ divārattiṃ, yojanaṃ pharate sadā.</gatha>
    <hangnum nr="28"/>
    <gatha type="1"> Na keci tena samayena, samantā yojane janā;</gatha>
    <gatha type="last">Ukkāpadīpe ujjālenti, buddharaṃsīhi otthaṭā.</gatha>
    <hangnum nr="29"/>
    <gatha type="1"> Navutivassasahassāni, āyu vijjati tāvade;</gatha>
    <gatha type="last">Tāvatā tiṭṭhamāno so, tāresi janataṃ bahuṃ.</gatha>
    <hangnum nr="30"/>
    <gatha type="1"> Yathā uḷūhi gaganaṃ, vicittaṃ upasobhati;</gatha>
    <gatha type="last">Tatheva sāsanaṃ tassa, arahantehi sobhati.</gatha>
    <hangnum nr="31"/>
    <gatha type="1"> Saṃsārasotaṃ taraṇāya, sesake paṭipannake;</gatha>
    <gatha type="last">Dhammasetuṃ  daḷhaṃ katvā, nibbuto so narāsabho.</gatha>
    <hangnum nr="32"/>
    <gatha type="1"> Sopi buddho asamasamo, tepi khīṇāsavā atulatejā;</gatha>
    <gatha type="last">Sabbaṃ tamantarahitaṃ, nanu rittā sabbasaṅkhārā.</gatha>
    <hangnum nr="33"/>
    <gatha type="1"> Nārado jinavasabho, nibbuto sudassane pure;</gatha>
    <gatha type="last">Tatthevassa thūpavaro, catuyojanamuggatoti.</gatha>
    <centered>Nāradassa bhagavato vaṃso navamo.</centered>
  </text>
</tree>
