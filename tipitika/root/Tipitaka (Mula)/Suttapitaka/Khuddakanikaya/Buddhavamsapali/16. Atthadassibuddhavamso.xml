<?xml version='1.0' encoding='UTF-8'?>
<tree text="16. Atthadass&#x12B;buddhava&#x1E43;so" target="text">
  <text>
    <hangnum nr="1"/>
    <gatha type="1"> Tattheva  maṇḍakappamhi, atthadassī mahāyaso;</gatha>
    <gatha type="last">Mahātamaṃ nihantvāna, patto sambodhimuttamaṃ.</gatha>
    <hangnum nr="2"/>
    <gatha type="1"> Brahmunā yācito santo, dhammacakkaṃ pavattayi;</gatha>
    <gatha type="last">Amatena tappayī lokaṃ, dasasahassisadevakaṃ.</gatha>
    <hangnum nr="3"/>
    <gatha type="1"> Tassāpi lokanāthassa, ahesuṃ abhisamayā tayo;</gatha>
    <gatha type="last">Koṭisatasahassānaṃ, paṭhamābhisamayo ahu.</gatha>
    <hangnum nr="4"/>
    <gatha type="1"> Yadā buddho atthadassī, carate devacārikaṃ;</gatha>
    <gatha type="last">Koṭisatasahassānaṃ, dutiyābhisamayo ahu.</gatha>
    <hangnum nr="5"/>
    <gatha type="1"> Punāparaṃ yadā buddho, desesi pitusantike;</gatha>
    <gatha type="last">Koṭisatasahassānaṃ, tatiyābhisamayo ahu.</gatha>
    <hangnum nr="6"/>
    <gatha type="1"> Sannipātā tayo āsuṃ, tassāpi ca mahesino;</gatha>
    <gatha type="last">Khīṇāsavānaṃ vimalānaṃ, santacittāna tādinaṃ.</gatha>
    <hangnum nr="7"/>
    <gatha type="1"> Aṭṭhanavutisahassānaṃ , paṭhamo āsi samāgamo;</gatha>
    <gatha type="last">Aṭṭhāsītisahassānaṃ, dutiyo āsi samāgamo.</gatha>
    <hangnum nr="8"/>
    <gatha type="1"> Aṭṭhasattatisatasahassānaṃ , tatiyo āsi samāgamo;</gatha>
    <gatha type="last">Anupādā vimuttānaṃ, vimalānaṃ mahesinaṃ.</gatha>
    <hangnum nr="9"/>
    <gatha type="1"> Ahaṃ tena samayena, jaṭilo uggatāpano;</gatha>
    <gatha type="last">Susīmo nāma nāmena, mahiyā seṭṭhasammato.</gatha>
    <hangnum nr="10"/>
    <gatha type="1"> Dibbaṃ  mandāravaṃ pupphaṃ, padumaṃ pārichattakaṃ;</gatha>
    <gatha type="last">Devalokāharitvāna, sambuddhamabhipūjayiṃ.</gatha>
    <hangnum nr="11"/>
    <gatha type="1"> Sopi maṃ buddho byākāsi, atthadassī mahāmuni;</gatha>
    <gatha type="last">‘‘Aṭṭhārase kappasate, ayaṃ buddho bhavissati.</gatha>
    <hangnum nr="12"/>
    <gatha type="1"> ‘‘Padhānaṃ padahitvāna…pe… hessāma sammukhā imaṃ’’.</gatha>
    <hangnum nr="13"/>
    <gatha type="1"> Tassāpi vacanaṃ sutvā, haṭṭho <note>[tuṭṭho (syā. kaṃ.)]</note> saṃviggamānaso;</gatha>
    <gatha type="last">Uttariṃ vatamadhiṭṭhāsiṃ, dasapāramipūriyā.</gatha>
    <hangnum nr="14"/>
    <gatha type="1"> Sobhaṇaṃ nāma nagaraṃ, sāgaro nāma khattiyo;</gatha>
    <gatha type="last">Sudassanā nāma janikā, atthadassissa satthuno.</gatha>
    <hangnum nr="15"/>
    <gatha type="1"> Dasavassasahassāni, agāraṃ ajjha so vasi;</gatha>
    <gatha type="last">Amaragiri sugiri vāhanā, tayo pāsādamuttamā.</gatha>
    <hangnum nr="16"/>
    <gatha type="1"> Tettiṃsañca  sahassāni, nāriyo samalaṅkatā;</gatha>
    <gatha type="last">Visākhā nāma nārī ca, selo nāmāsi atrajo.</gatha>
    <hangnum nr="17"/>
    <gatha type="1"> Nimitte  caturo disvā, assayānena nikkhami;</gatha>
    <gatha type="last">Anūnaaṭṭhamāsāni, padhānaṃ padahī jino.</gatha>
    <hangnum nr="18"/>
    <gatha type="1"> Brahmunā yācito santo, atthadassī mahāyaso;</gatha>
    <gatha type="last">Vatti cakkaṃ mahāvīro, anomuyyāne narāsabho.</gatha>
    <hangnum nr="19"/>
    <gatha type="1"> Santo ca upasanto ca, ahesuṃ aggasāvakā;</gatha>
    <gatha type="last">Abhayo nāmupaṭṭhāko, atthadassissa satthuno.</gatha>
    <hangnum nr="20"/>
    <gatha type="1"> Dhammā ceva sudhammā ca, ahesuṃ aggasāvikā;</gatha>
    <gatha type="last">Bodhi tassa bhagavato, campakoti pavuccati.</gatha>
    <hangnum nr="21"/>
    <gatha type="1"> Nakulo ca nisabho ca, ahesuṃ aggupaṭṭhakā;</gatha>
    <gatha type="last">Makilā ca sunandā ca, ahesuṃ aggupaṭṭhikā.</gatha>
    <hangnum nr="22"/>
    <gatha type="1"> Sopi  buddho asamasamo, asītihatthamuggato;</gatha>
    <gatha type="last">Sobhate sālarājāva, uḷurājāva pūrito.</gatha>
    <hangnum nr="23"/>
    <gatha type="1"> Tassa pākatikā raṃsī, anekasatakoṭiyo;</gatha>
    <gatha type="last">Uddhaṃ adho dasa disā, pharanti yojanaṃ sadā.</gatha>
    <hangnum nr="24"/>
    <gatha type="1"> Sopi buddho narāsabho, sabbasattuttamo muni;</gatha>
    <gatha type="last">Vassasatasahassāni, loke aṭṭhāsi cakkhumā.</gatha>
    <hangnum nr="25"/>
    <gatha type="1"> Atulaṃ dassetvā obhāsaṃ, virocetvā sadevake <note>[atulaṃ dassayitvāna, obhāsetvā sadevake (sī. ka.)]</note>;</gatha>
    <gatha type="last">Sopi aniccataṃ patto, yathaggupādānasaṅkhayā.</gatha>
    <hangnum nr="26"/>
    <gatha type="1"> Atthadassī  jinavaro, anomārāmamhi nibbuto;</gatha>
    <gatha type="last">Dhātuvitthārikaṃ āsi, tesu tesu padesatoti.</gatha>
    <centered>Atthadassissa bhagavato vaṃso cuddasamo.</centered>
  </text>
</tree>
