<?xml version='1.0' encoding='UTF-8'?>
<tree text="2. Ek&#x16B;posathikavaggo" target="text">
  <text>
    <subhead>1. Ekūposathikātherīapadānaṃ</subhead>
    <hangnum nr="1"/>
    <gatha type="1"> ‘‘Nagare  bandhumatiyā, bandhumā nāma khattiyo;</gatha>
    <gatha type="last">Divase puṇṇamāya so, upavasi uposathaṃ.</gatha>
    <hangnum nr="2"/>
    <gatha type="1"> ‘‘Ahaṃ tena samayena, kumbhadāsī ahaṃ tahiṃ;</gatha>
    <gatha type="last">Disvā sarājakaṃ senaṃ, evāhaṃ cintayiṃ tadā.</gatha>
    <hangnum nr="3"/>
    <gatha type="1"> ‘Rājāpi rajjaṃ chaḍḍetvā, upavasi uposathaṃ;</gatha>
    <gatha type="last">Saphalaṃ nūna taṃ kammaṃ, janakāyo pamodito’.</gatha>
    <hangnum nr="4"/>
    <gatha type="1"> ‘‘Yoniso  paccavekkhitvā, duggaccañca <note>[duggatiñca (syā.)]</note> daliddataṃ <note>[daḷiddataṃ (sī.)]</note>;</gatha>
    <gatha type="last">Mānasaṃ sampahaṃsitvā, upavasiṃ uposathaṃ.</gatha>
    <hangnum nr="5"/>
    <gatha type="1"> ‘‘Ahaṃ uposathaṃ katvā, sammāsambuddhasāsane;</gatha>
    <gatha type="last">Tena kammena sukatena, tāvatiṃsamagacchahaṃ.</gatha>
    <hangnum nr="6"/>
    <gatha type="1"> ‘‘Tattha me sukataṃ byamhaṃ, ubbhayojanamuggataṃ <note>[uddhaṃ yojanamuggataṃ (sī. syā. pī.)]</note>;</gatha>
    <gatha type="last">Kūṭāgāravarūpetaṃ, mahāsanasubhūsitaṃ.</gatha>
    <hangnum nr="7"/>
    <gatha type="1"> ‘‘Accharā satasahassā, upatiṭṭhanti maṃ sadā;</gatha>
    <gatha type="last">Aññe deve atikkamma, atirocāmi sabbadā.</gatha>
    <hangnum nr="8"/>
    <gatha type="1"> ‘‘Catusaṭṭhi devarājūnaṃ, mahesittamakārayiṃ;</gatha>
    <gatha type="last">Tesaṭṭhi cakkavattīnaṃ, mahesittamakārayiṃ.</gatha>
    <hangnum nr="9"/>
    <gatha type="1"> ‘‘Suvaṇṇavaṇṇā  hutvāna, bhavesu saṃsarāmahaṃ;</gatha>
    <gatha type="last">Sabbattha pavarā homi, uposathassidaṃ phalaṃ.</gatha>
    <hangnum nr="10"/>
    <gatha type="1"> ‘‘Hatthiyānaṃ assayānaṃ, rathayānañca sīvikaṃ <note>[kevalaṃ (sī. syā. pī.)]</note>;</gatha>
    <gatha type="last">Labhāmi sabbamevetaṃ, uposathassidaṃ phalaṃ.</gatha>
    <hangnum nr="11"/>
    <gatha type="1"> ‘‘Soṇṇamayaṃ rūpimayaṃ, athopi phalikāmayaṃ;</gatha>
    <gatha type="last">Lohitaṅgamayañceva, sabbaṃ paṭilabhāmahaṃ.</gatha>
    <hangnum nr="12"/>
    <gatha type="1"> ‘‘Koseyyakambaliyāni , khomakappāsikāni ca;</gatha>
    <gatha type="last">Mahagghāni ca vatthāni, sabbaṃ paṭilabhāmahaṃ.</gatha>
    <hangnum nr="13"/>
    <gatha type="1"> ‘‘Annaṃ  pānaṃ khādanīyaṃ, vatthasenāsanāni ca;</gatha>
    <gatha type="last">Sabbametaṃ paṭilabhe, uposathassidaṃ phalaṃ.</gatha>
    <hangnum nr="14"/>
    <gatha type="1"> ‘‘Varagandhañca mālañca, cuṇṇakañca vilepanaṃ;</gatha>
    <gatha type="last">Sabbametaṃ paṭilabhe, uposathassidaṃ phalaṃ.</gatha>
    <hangnum nr="15"/>
    <gatha type="1"> ‘‘Kūṭāgārañca pāsādaṃ, maṇḍapaṃ hammiyaṃ guhaṃ;</gatha>
    <gatha type="last">Sabbametaṃ paṭilabhe, uposathassidaṃ phalaṃ.</gatha>
    <hangnum nr="16"/>
    <gatha type="1"> ‘‘Jātiyā sattavassāhaṃ, pabbajiṃ anagāriyaṃ;</gatha>
    <gatha type="last">Aḍḍhamāse asampatte, arahattamapāpuṇiṃ.</gatha>
    <hangnum nr="17"/>
    <gatha type="1"> ‘‘Kilesā jhāpitā mayhaṃ, bhavā sabbe samūhatā;</gatha>
    <gatha type="last">Sabbāsavaparikkhīṇā, natthi dāni punabbhavo.</gatha>
    <hangnum nr="18"/>
    <gatha type="1"> ‘‘Ekanavutito  kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, uposathassidaṃ phalaṃ.</gatha>
    <hangnum nr="19"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavā.</gatha>
    <hangnum nr="20"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="21"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ ekūposathikā bhikkhunī imā gāthāyo abhāsitthāti.</paragraph>
    <centered>Ekūposathikātheriyāpadānaṃ paṭhamaṃ.</centered>
    <subhead>2. Saḷalapupphikātherīapadānaṃ</subhead>
    <hangnum nr="22"/>
    <gatha type="1"> ‘‘Candabhāgānadītīre, ahosiṃ kinnarī tadā;</gatha>
    <gatha type="last">Addasāhaṃ devadevaṃ, caṅkamantaṃ narāsabhaṃ.</gatha>
    <hangnum nr="23"/>
    <gatha type="1"> ‘‘Ocinitvāna saḷalaṃ, buddhaseṭṭhassadāsahaṃ;</gatha>
    <gatha type="last">Upasiṅghi mahāvīro, saḷalaṃ devagandhikaṃ.</gatha>
    <hangnum nr="24"/>
    <gatha type="1"> ‘‘Paṭiggahetvā  sambuddho, vipassī lokanāyako;</gatha>
    <gatha type="last">Upasiṅghi mahāvīro, pekkhamānāya me tadā.</gatha>
    <hangnum nr="25"/>
    <gatha type="1"> ‘‘Añjaliṃ paggahetvāna, vanditvā dvipaduttamaṃ <note>[dipaduttamaṃ (sī. syā. pī.)]</note>;</gatha>
    <gatha type="last">Sakaṃ cittaṃ pasādetvā, tato pabbatamāruhiṃ.</gatha>
    <hangnum nr="26"/>
    <gatha type="1"> ‘‘Ekanavutito  kappe, yaṃ pupphamadadiṃ tadā;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="27"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavā.</gatha>
    <hangnum nr="28"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="29"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ saḷalapupphikā bhikkhunī imā gāthāyo abhāsitthāti.</paragraph>
    <centered>Saḷalapupphikātheriyāpadānaṃ dutiyaṃ.</centered>
    <subhead>3. Modakadāyikātherīapadānaṃ</subhead>
    <hangnum nr="30"/>
    <gatha type="1"> ‘‘Nagare bandhumatiyā, kumbhadāsī ahosahaṃ;</gatha>
    <gatha type="last">Mama bhāgaṃ gahetvāna, gacchaṃ udakahārikā <note>[udakahārikaṃ (sī.), udakahārike (syā.)]</note>.</gatha>
    <hangnum nr="31"/>
    <gatha type="1"> ‘‘Panthamhi samaṇaṃ disvā, santacittaṃ samāhataṃ;</gatha>
    <gatha type="last">Pasannacittā sumanā, modake tīṇidāsahaṃ.</gatha>
    <hangnum nr="32"/>
    <gatha type="1"> ‘‘Tena  kammena sukatena, cetanāpaṇidhīhi ca;</gatha>
    <gatha type="last">Ekanavutikappāni <note>[ekūnatiṃsakappāni (syā.)]</note>, vinipātaṃ nagacchahaṃ.</gatha>
    <hangnum nr="33"/>
    <gatha type="1"> ‘‘Sampatti taṃ <note>[sampattiñca (syā.), sampattikaṃ (ka.)]</note> karitvāna, sabbaṃ anubhaviṃ ahaṃ;</gatha>
    <gatha type="last">Modake tīṇi datvāna, pattāhaṃ acalaṃ padaṃ.</gatha>
    <hangnum nr="34"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavā.</gatha>
    <hangnum nr="35"/>
    <gatha type="1"> ‘‘Svāgataṃ  vata me āsi…pe… kataṃ buddhassa sāsanaṃ.</gatha>
    <hangnum nr="36"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ modakadāyikā bhikkhunī imā gāthāyo abhāsitthāti.</paragraph>
    <centered>Modakadāyikātheriyāpadānaṃ tatiyaṃ.</centered>
    <subhead>4. Ekāsanadāyikātherīapadānaṃ</subhead>
    <hangnum nr="37"/>
    <gatha type="1"> ‘‘Nagare  haṃsavatiyā, ahosiṃ bālikā <note>[mālikā (syā. pī.)]</note> tadā;</gatha>
    <gatha type="last">Mātā ca me pitā ceva, kammantaṃ agamaṃsu te.</gatha>
    <hangnum nr="38"/>
    <gatha type="1"> ‘‘Majjhanhikamhi sūriye, addasaṃ samaṇaṃ ahaṃ;</gatha>
    <gatha type="last">Vīthiyā anugacchantaṃ, āsanaṃ paññapesahaṃ.</gatha>
    <hangnum nr="39"/>
    <gatha type="1"> ‘‘Gonakāvikatikāhi <note>[gonakacittakādīhi (sī.)]</note>, paññapetvā mamāsanaṃ;</gatha>
    <gatha type="last">Pasannacittā sumanā, idaṃ vacanamabraviṃ.</gatha>
    <hangnum nr="40"/>
    <gatha type="1"> ‘‘‘Santattā kuthitā bhūmi, sūro majjhanhike ṭhito;</gatha>
    <gatha type="last">Mālutā ca na vāyanti, kālo cevettha mehiti <note>[cettha upaṭṭhito (sī.), cevatthaṃ eti taṃ (pī.)]</note>.</gatha>
    <hangnum nr="41"/>
    <gatha type="1"> ‘‘‘Paññattamāsanamidaṃ, tavatthāya mahāmuni;</gatha>
    <gatha type="last">Anukampaṃ upādāya, nisīda mama āsane’.</gatha>
    <hangnum nr="42"/>
    <gatha type="1"> ‘‘Nisīdi tattha samaṇo, sudanto suddhamānaso;</gatha>
    <gatha type="last">Tassa pattaṃ gahetvāna, yathārandhaṃ adāsahaṃ.</gatha>
    <hangnum nr="43"/>
    <gatha type="1"> ‘‘Tena  kammena sukatena, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="44"/>
    <gatha type="1"> ‘‘Tattha me sukataṃ byamhaṃ, āsanena sunimmitaṃ;</gatha>
    <gatha type="last">Saṭṭhiyojanamubbedhaṃ, tiṃsayojanavitthataṃ.</gatha>
    <hangnum nr="45"/>
    <gatha type="1"> ‘‘Soṇṇamayā  maṇimayā, athopi phalikāmayā;</gatha>
    <gatha type="last">Lohitaṅgamayā ceva, pallaṅkā vividhā mama.</gatha>
    <hangnum nr="46"/>
    <gatha type="1"> ‘‘Tūlikā vikatikāhi, kaṭṭissacittakāhi ca;</gatha>
    <gatha type="last">Uddaekantalomī ca, pallaṅkā me susaṇṭhitā <note>[susanthatā (sī.)]</note>.</gatha>
    <hangnum nr="47"/>
    <gatha type="1"> ‘‘Yadā  icchāmi gamanaṃ, hāsakhiḍḍasamappitā;</gatha>
    <gatha type="last">Saha pallaṅkaseṭṭhena, gacchāmi mama patthitaṃ.</gatha>
    <hangnum nr="48"/>
    <gatha type="1"> ‘‘Asīti devarājūnaṃ, mahesittamakārayiṃ;</gatha>
    <gatha type="last">Sattati cakkavattīnaṃ, mahesittamakārayiṃ.</gatha>
    <hangnum nr="49"/>
    <gatha type="1"> ‘‘Bhavābhave  saṃsarantī, mahābhogaṃ labhāmahaṃ;</gatha>
    <gatha type="last">Bhoge me ūnatā natthi, ekāsanassidaṃ phalaṃ <note>[ekāsanaphalaṃ idaṃ (sabbattha) evamuparipi]</note>.</gatha>
    <hangnum nr="50"/>
    <gatha type="1"> ‘‘Duve bhave saṃsarāmi, devatte atha mānuse;</gatha>
    <gatha type="last">Aññe bhave na jānāmi, ekāsanassidaṃ phalaṃ.</gatha>
    <hangnum nr="51"/>
    <gatha type="1"> ‘‘Duve kule pajāyāmi, khattiye cāpi brāhmaṇe;</gatha>
    <gatha type="last">Uccākulīnā <note>[uccākulikā (syā. pī. ka.)]</note> sabbattha, ekāsanassidaṃ phalaṃ.</gatha>
    <hangnum nr="52"/>
    <gatha type="1"> ‘‘Domanassaṃ na jānāmi, cittasantāpanaṃ mama;</gatha>
    <gatha type="last">Vevaṇṇiyaṃ na jānāmi, ekāsanassidaṃ phalaṃ.</gatha>
    <hangnum nr="53"/>
    <gatha type="1"> ‘‘Dhātiyo  maṃ upaṭṭhanti, khujjā celāpikā <note>[khelāpikā (sī.), celāvikā (pī.)]</note> bahū;</gatha>
    <gatha type="last">Aṅkena aṅkaṃ gacchāmi, ekāsanassidaṃ phalaṃ.</gatha>
    <hangnum nr="54"/>
    <gatha type="1"> ‘‘Aññā nhāpenti bhojenti, aññā ramenti maṃ sadā;</gatha>
    <gatha type="last">Aññā gandhaṃ vilimpanti, ekāsanassidaṃ phalaṃ <note>[aññā mameva nhāpenti, aññā bhojenti bhojanaṃ; aññā maṃ alaṅkaronti, aññā ramenti maṃ saddhā; (syā.)]</note>.</gatha>
    <hangnum nr="55"/>
    <gatha type="1"> ‘‘Maṇḍape rukkhamūle vā, suññāgāre vasantiyā;</gatha>
    <gatha type="last">Mama saṅkappamaññāya, pallaṅko upatiṭṭhati.</gatha>
    <hangnum nr="56"/>
    <gatha type="1"> ‘‘Ayaṃ pacchimako mayhaṃ, carimo vattate bhavo;</gatha>
    <gatha type="last">Ajjāpi rajjaṃ chaḍḍetvā, pabbajiṃ anagāriyaṃ.</gatha>
    <hangnum nr="57"/>
    <gatha type="1"> ‘‘Satasahassito kappe, yaṃ dānamadadiṃ tadā;</gatha>
    <gatha type="last">Duggatiṃ nābhijānāmi, ekāsanassidaṃ phalaṃ.</gatha>
    <hangnum nr="58"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavā.</gatha>
    <hangnum nr="59"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="60"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ ekāsanadāyikā bhikkhunī imā gāthāyo abhāsitthāti.</paragraph>
    <centered>Ekāsanadāyikātheriyāpadānaṃ catutthaṃ.</centered>
    <subhead>5. Pañcadīpadāyikātherīapadānaṃ</subhead>
    <hangnum nr="61"/>
    <gatha type="1"> ‘‘Nagare  haṃsavatiyā, cārikī <note>[cārikā (sī. syā.)]</note> āsahaṃ tadā;</gatha>
    <gatha type="last">Ārāmena ca ārāmaṃ <note>[ārāmena vihārena (syā. pī.)]</note>, carāmi kusalatthikā.</gatha>
    <hangnum nr="62"/>
    <gatha type="1"> ‘‘Kāḷapakkhamhi divase, addasaṃ bodhimuttamaṃ;</gatha>
    <gatha type="last">Tattha cittaṃ pasādetvā, bodhimūle nisīdahaṃ.</gatha>
    <hangnum nr="63"/>
    <gatha type="1"> ‘‘Garucittaṃ upaṭṭhetvā, sire katvāna añjaliṃ;</gatha>
    <gatha type="last">Somanassaṃ pavedetvā, evaṃ cintesi tāvade.</gatha>
    <hangnum nr="64"/>
    <gatha type="1"> ‘‘‘Yadi buddho amitaguṇo, asamappaṭipuggalo;</gatha>
    <gatha type="last">Dassetu pāṭihīraṃ me, bodhi obhāsatu ayaṃ’.</gatha>
    <hangnum nr="65"/>
    <gatha type="1"> ‘‘Saha āvajjite mayhaṃ, bodhi pajjali tāvade;</gatha>
    <gatha type="last">Sabbasoṇṇamayā āsi, disā sabbā virocati.</gatha>
    <hangnum nr="66"/>
    <gatha type="1"> ‘‘Sattarattindivaṃ tattha, bodhimūle nisīdahaṃ;</gatha>
    <gatha type="last">Sattame divase patte, dīpapūjaṃ akāsahaṃ.</gatha>
    <hangnum nr="67"/>
    <gatha type="1"> ‘‘Āsanaṃ parivāretvā, pañca dīpāni pajjaluṃ;</gatha>
    <gatha type="last">Yāva udeti sūriyo, dīpā me pajjaluṃ tadā.</gatha>
    <hangnum nr="68"/>
    <gatha type="1"> ‘‘Tena kammena sukatena, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="69"/>
    <gatha type="1"> ‘‘Tattha me sukataṃ byamhaṃ, pañcadīpāti vuccati;</gatha>
    <gatha type="last">Saṭṭhiyojanamubbedhaṃ, tiṃsayojanavitthataṃ.</gatha>
    <hangnum nr="70"/>
    <gatha type="1"> ‘‘Asaṅkhiyāni  dīpāni, parivāre jaliṃsu me;</gatha>
    <gatha type="last">Yāvatā devabhavanaṃ, dīpālokena jotati.</gatha>
    <hangnum nr="71"/>
    <gatha type="1"> ‘‘Parammukhā <note>[pubbamukhā (syā.)]</note> nisīditvā, yadi icchāmi passituṃ;</gatha>
    <gatha type="last">Uddhaṃ adho ca tiriyaṃ, sabbaṃ passāmi cakkhunā.</gatha>
    <hangnum nr="72"/>
    <gatha type="1"> ‘‘Yāvatā abhikaṅkhāmi, daṭṭhuṃ sugataduggate <note>[sukatadukkaṭe (pī.)]</note>;</gatha>
    <gatha type="last">Tattha āvaraṇaṃ natthi, rukkhesu pabbatesu vā.</gatha>
    <hangnum nr="73"/>
    <gatha type="1"> ‘‘Asīti devarājūnaṃ, mahesittamakārayiṃ;</gatha>
    <gatha type="last">Satānaṃ cakkavattīnaṃ, mahesittamakārayiṃ.</gatha>
    <hangnum nr="74"/>
    <gatha type="1"> ‘‘Yaṃ  yaṃ yonupapajjāmi, devattaṃ atha mānusaṃ;</gatha>
    <gatha type="last">Dīpasatasahassāni, parivāre jalanti me.</gatha>
    <hangnum nr="75"/>
    <gatha type="1"> ‘‘Devalokā cavitvāna, uppajjiṃ mātukucchiyaṃ;</gatha>
    <gatha type="last">Mātukucchigatā santī, akkhi me na nimīlati.</gatha>
    <hangnum nr="76"/>
    <gatha type="1"> ‘‘Dīpasatasahassāni, puññakammasamaṅgitā;</gatha>
    <gatha type="last">Jalanti sūtikāgehe, pañcadīpānidaṃ phalaṃ.</gatha>
    <hangnum nr="77"/>
    <gatha type="1"> ‘‘Pacchime bhave sampatte, mānasaṃ vinivattayiṃ;</gatha>
    <gatha type="last">Ajarāmataṃ sītibhāvaṃ, nibbānaṃ phassayiṃ ahaṃ.</gatha>
    <hangnum nr="78"/>
    <gatha type="1"> ‘‘Jātiyā sattavassāhaṃ, arahattamapāpuṇiṃ;</gatha>
    <gatha type="last">Upasampādayī buddho, guṇamaññāya gotamo.</gatha>
    <hangnum nr="79"/>
    <gatha type="1"> ‘‘Maṇḍape rukkhamūle vā, suññāgāre vasantiyā;</gatha>
    <gatha type="last">Sadā pajjalate dīpaṃ, pañcadīpānidaṃ phalaṃ.</gatha>
    <hangnum nr="80"/>
    <gatha type="1"> ‘‘Dibbacakkhu visuddhaṃ  me, samādhikusalā ahaṃ;</gatha>
    <gatha type="last">Abhiññāpāramippattā, pañcadīpānidaṃ phalaṃ.</gatha>
    <hangnum nr="81"/>
    <gatha type="1"> ‘‘Sabbavositavosānā, katakiccā anāsavā;</gatha>
    <gatha type="last">Pañcadīpā mahāvīra, pāde vandāmi cakkhuma.</gatha>
    <hangnum nr="82"/>
    <gatha type="1"> ‘‘Satasahassito kappe, yaṃ dīpamadadiṃ tadā;</gatha>
    <gatha type="last">Duggatiṃ nābhijānāmi, pañcadīpānidaṃ phalaṃ.</gatha>
    <hangnum nr="83"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavā.</gatha>
    <hangnum nr="84"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="85"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ pañcadīpadāyikā bhikkhunī imā gāthāyo abhāsitthāti.</paragraph>
    <centered>Pañcadīpadāyikātheriyāpadānaṃ pañcamaṃ.</centered>
    <subhead>6. Naḷamālikātherīapadānaṃ</subhead>
    <hangnum nr="86"/>
    <gatha type="1"> ‘‘Candabhāgānadītīre , ahosiṃ kinnarī tadā;</gatha>
    <gatha type="last">Addasaṃ virajaṃ buddhaṃ, sayambhuṃ aparājitaṃ.</gatha>
    <hangnum nr="87"/>
    <gatha type="1"> ‘‘Pasannacittā  sumanā, vedajātā katañjalī;</gatha>
    <gatha type="last">Naḷamālaṃ gahetvāna, sayambhuṃ abhipūjayiṃ.</gatha>
    <hangnum nr="88"/>
    <gatha type="1"> ‘‘Tena  kammena sukatena, cetanāpaṇidhīhi ca;</gatha>
    <gatha type="last">Jahitvā kinnarīdehaṃ <note>[mānasaṃ dehaṃ (sī. pī. ka.) sumedhāvaggepi]</note>, tāvatiṃsamagacchahaṃ.</gatha>
    <hangnum nr="89"/>
    <gatha type="1"> ‘‘Chattiṃsadevarājūnaṃ, mahesittamakārayiṃ;</gatha>
    <gatha type="last">Manasā patthitaṃ mayhaṃ, nibbattati yathicchitaṃ.</gatha>
    <hangnum nr="90"/>
    <gatha type="1"> ‘‘Dasannaṃ cakkavattīnaṃ, mahesittamakārayiṃ;</gatha>
    <gatha type="last">Ocitattāva <note>[sucitattāva (pī.)]</note> hutvāna, saṃsarāmi bhavesvahaṃ.</gatha>
    <hangnum nr="91"/>
    <gatha type="1"> ‘‘Kusalaṃ vijjate mayhaṃ, pabbajiṃ anagāriyaṃ;</gatha>
    <gatha type="last">Pūjārahā ahaṃ ajja, sakyaputtassa sāsane.</gatha>
    <hangnum nr="92"/>
    <gatha type="1"> ‘‘Visuddhamanasā ajja, apetamanapāpikā;</gatha>
    <gatha type="last">Sabbāsavaparikkhīṇā, natthi dāni punabbhavo.</gatha>
    <hangnum nr="93"/>
    <gatha type="1"> ‘‘Catunnavutito kappe, yaṃ buddhamabhipūjayiṃ;</gatha>
    <gatha type="last">Duggatiṃ nābhijānāmi, naḷamālāyidaṃ phalaṃ.</gatha>
    <hangnum nr="94"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavā.</gatha>
    <hangnum nr="95"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="96"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ naḷamālikā bhikkhunī imā gāthāyo abhāsitthāti.</paragraph>
    <centered>Naḷamālikātheriyāpadānaṃ chaṭṭhaṃ.</centered>
    <subhead>7. Mahāpajāpatigotamītherīapadānaṃ</subhead>
    <hangnum nr="97"/>
    <gatha type="1"> ‘‘Ekadā  lokapajjoto, vesāliyaṃ mahāvane;</gatha>
    <gatha type="last">Kūṭāgāre susālāyaṃ, vasate narasārathi.</gatha>
    <hangnum nr="98"/>
    <gatha type="1"> ‘‘Tadā jinassa mātucchā, mahāgotami bhikkhunī;</gatha>
    <gatha type="last">Tahiṃ kate <note>[tahiṃyeva (syā.)]</note> pure ramme, vasī bhikkhunupassaye.</gatha>
    <hangnum nr="99"/>
    <gatha type="1"> ‘‘Bhikkhunīhi  vimuttāhi, satehi saha pañcahi;</gatha>
    <gatha type="last">Rahogatāya tassevaṃ, citassāsi <note>[cittassāpi (syā.)]</note> vitakkitaṃ.</gatha>
    <hangnum nr="100"/>
    <gatha type="1"> ‘‘Buddhassa parinibbānaṃ, sāvakaggayugassa vā;</gatha>
    <gatha type="last">Rāhulānandanandānaṃ, nāhaṃ lacchāmi passituṃ.</gatha>
    <hangnum nr="101"/>
    <gatha type="1"> ‘‘Buddhassa parinibbānā, sāvakaggayugassa vā;</gatha>
    <gatha type="last">Mahākassapanandānaṃ, ānandarāhulāna ca.</gatha>
    <hangnum nr="102"/>
    <gatha type="1"> ‘‘Paṭikaccāyusaṅkhāraṃ <note>[paṭigaccāyusaṅkhāre (sī.)]</note>, osajjitvāna nibbutiṃ;</gatha>
    <gatha type="last">Gaccheyyaṃ lokanāthena, anuññātā mahesinā.</gatha>
    <hangnum nr="103"/>
    <gatha type="1"> ‘‘Tathā pañcasatānampi, bhikkhunīnaṃ vitakkitaṃ;</gatha>
    <gatha type="last">Āsi khemādikānampi, etadeva vitakkitaṃ.</gatha>
    <hangnum nr="104"/>
    <gatha type="1"> ‘‘Bhūmicālo tadā āsi, nāditā devadundubhī;</gatha>
    <gatha type="last">Upassayādhivatthāyo, devatā sokapīḷitā.</gatha>
    <hangnum nr="105"/>
    <gatha type="1"> ‘‘Vilapantā sukaruṇaṃ <note>[sakaruṇaṃ (sī. syā. pī.)]</note>, tatthassūni pavattayuṃ;</gatha>
    <gatha type="last">Mittā <note>[sabbā (syā. pī.)]</note> bhikkhuniyo tāhi, upagantvāna gotamiṃ.</gatha>
    <hangnum nr="106"/>
    <gatha type="1"> ‘‘Nipacca sirasā pāde, idaṃ vacanamabravuṃ;</gatha>
    <gatha type="last">‘Tattha toyalavāsittā, mayamayye rahogatā.</gatha>
    <hangnum nr="107"/>
    <gatha type="1"> ‘‘‘Sā  calā calitā bhūmi, nāditā devadundubhī;</gatha>
    <gatha type="last">Paridevā ca suyyante, kimatthaṃ nūna gotamī’.</gatha>
    <hangnum nr="108"/>
    <gatha type="1"> ‘‘Tadā avoca sā sabbaṃ, yathāparivitakkitaṃ;</gatha>
    <gatha type="last">Tāyopi sabbā āhaṃsu, yathāparivitakkitaṃ.</gatha>
    <hangnum nr="109"/>
    <gatha type="1"> ‘‘‘Yadi te rucitaṃ ayye, nibbānaṃ paramaṃ sivaṃ;</gatha>
    <gatha type="last">Nibbāyissāma sabbāpi, buddhānuññāya subbate.</gatha>
    <hangnum nr="110"/>
    <gatha type="1"> ‘‘‘Mayaṃ  sahāva nikkhantā, gharāpi ca bhavāpi ca;</gatha>
    <gatha type="last">Sahāyeva gamissāma, nibbānaṃ padamuttamaṃ’.</gatha>
    <hangnum nr="111"/>
    <gatha type="1"> ‘‘‘Nibbānāya vajantīnaṃ, kiṃ vakkhāmī’ti sā vadaṃ;</gatha>
    <gatha type="last">Saha sabbāhi niggañchi, bhikkhunīnilayā tadā.</gatha>
    <hangnum nr="112"/>
    <gatha type="1"> ‘‘Upassaye  yādhivatthā, devatā tā khamantu me;</gatha>
    <gatha type="last">Bhikkhunīnilayassedaṃ, pacchimaṃ dassanaṃ mama.</gatha>
    <hangnum nr="113"/>
    <gatha type="1"> ‘‘Na jarā maccu vā yattha, appiyehi samāgamo;</gatha>
    <gatha type="last">Piyehi na viyogotthi, taṃ vajissaṃ <note>[taṃ vajjiyaṃ (syā.)]</note> asaṅkhataṃ.</gatha>
    <hangnum nr="114"/>
    <gatha type="1"> ‘‘Avītarāgā taṃ sutvā, vacanaṃ sugatorasā;</gatha>
    <gatha type="last">Sokaṭṭā parideviṃsu, aho no appapuññatā.</gatha>
    <hangnum nr="115"/>
    <gatha type="1"> ‘‘Bhikkhunīnilayo  suñño, bhūto tāhi vinā ayaṃ;</gatha>
    <gatha type="last">Pabhāte viya tārāyo, na dissanti jinorasā.</gatha>
    <hangnum nr="116"/>
    <gatha type="1"> ‘‘Nibbānaṃ gotamī yāti, satehi saha pañcahi;</gatha>
    <gatha type="last">Nadīsatehiva saha, gaṅgā pañcahi sāgaraṃ.</gatha>
    <hangnum nr="117"/>
    <gatha type="1"> ‘‘Rathiyāya  vajantiyo <note>[vajantiṃ taṃ (sī.), vajanti taṃ (syā.), vajantānaṃ (pī.)]</note>, disvā saddhā upāsikā;</gatha>
    <gatha type="last">Gharā nikkhamma pādesu, nipacca idamabravuṃ.</gatha>
    <hangnum nr="118"/>
    <gatha type="1"> ‘‘‘Pasīdassu mahābhoge, anāthāyo vihāya no;</gatha>
    <gatha type="last">Tayā na yuttā <note>[yuttaṃ (sī. syā. pī.)]</note> nibbātuṃ, icchaṭṭā vilapiṃsu tā’.</gatha>
    <hangnum nr="119"/>
    <gatha type="1"> ‘‘Tāsaṃ sokapahānatthaṃ, avoca madhuraṃ giraṃ;</gatha>
    <gatha type="last">‘Ruditena alaṃ puttā, hāsakāloyamajja vo.</gatha>
    <hangnum nr="120"/>
    <gatha type="1"> ‘‘‘Pariññātaṃ mayā dukkhaṃ, dukkhahetu vivajjito;</gatha>
    <gatha type="last">Nirodho me sacchikato, maggo cāpi subhāvito.</gatha>
    <centered>Paṭhamaṃ bhāṇavāraṃ.</centered>
    <hangnum nr="121"/>
    <gatha type="1"> ‘‘‘Pariciṇṇo mayā satthā, kataṃ buddhassa sāsanaṃ;</gatha>
    <gatha type="last">Ohito garuko bhāro, bhavanetti samūhatā.</gatha>
    <hangnum nr="122"/>
    <gatha type="1"> ‘‘‘Yassatthāya pabbajitā, agārasmānagāriyaṃ;</gatha>
    <gatha type="last">So me attho anuppatto, sabbasaṃyojanakkhayo.</gatha>
    <hangnum nr="123"/>
    <gatha type="1"> ‘‘‘Buddho  tassa ca saddhammo, anūno yāva tiṭṭhati;</gatha>
    <gatha type="last">Nibbātuṃ tāva kālo me, mā maṃ socatha puttikā.</gatha>
    <hangnum nr="124"/>
    <gatha type="1"> ‘‘‘Koṇḍaññānandanandādī , tiṭṭhanti rāhulo jino;</gatha>
    <gatha type="last">Sukhito sahito saṅgho, hatadabbā ca titthiyā.</gatha>
    <hangnum nr="125"/>
    <gatha type="1"> ‘‘‘Okkākavaṃsassa yaso, ussito māramaddano;</gatha>
    <gatha type="last">Nanu sampati kālo me, nibbānatthāya puttikā.</gatha>
    <hangnum nr="126"/>
    <gatha type="1"> ‘‘‘Cirappabhuti  yaṃ mayhaṃ, patthitaṃ ajja sijjhate;</gatha>
    <gatha type="last">Ānandabherikāloyaṃ, kiṃ vo assūhi puttikā.</gatha>
    <hangnum nr="127"/>
    <gatha type="1"> ‘‘‘Sace mayi dayā atthi, yadi catthi kataññutā;</gatha>
    <gatha type="last">Saddhammaṭṭhitiyā sabbā, karotha vīriyaṃ daḷhaṃ.</gatha>
    <hangnum nr="128"/>
    <gatha type="1"> ‘‘‘Thīnaṃ adāsi pabbajjaṃ, sambuddho yācito mayā;</gatha>
    <gatha type="last">Tasmā yathāhaṃ nandissaṃ, tathā tamanutiṭṭhatha’.</gatha>
    <hangnum nr="129"/>
    <gatha type="1"> ‘‘Tā evamanusāsitvā, bhikkhunīhi purakkhatā;</gatha>
    <gatha type="last">Upecca buddhaṃ vanditvā, idaṃ vacanamabravi.</gatha>
    <hangnum nr="130"/>
    <gatha type="1"> ‘‘‘Ahaṃ  sugata te mātā, tvañca vīra pitā mama;</gatha>
    <gatha type="last">Saddhammasukhada <note>[saddhammasukhado (sī. syā. pī.)]</note> nātha, tayā jātāmhi gotama.</gatha>
    <hangnum nr="131"/>
    <gatha type="1"> ‘‘‘Saṃvaddhitoyaṃ sugata, rūpakāyo mayā tava;</gatha>
    <gatha type="last">Anindito <note>[ānandiyo (syā.), anindiyo (pī.)]</note> dhammakāyo <note>[dhammatanu (sī. pī. ka.)]</note>, mama saṃvaddhito tayā.</gatha>
    <hangnum nr="132"/>
    <gatha type="1"> ‘‘‘Muhuttaṃ taṇhāsamaṇaṃ, khīraṃ tvaṃ pāyito mayā;</gatha>
    <gatha type="last">Tayāhaṃ santamaccantaṃ, dhammakhīrañhi <note>[dhammakhīrampi (syā., ka.)]</note> pāyitā.</gatha>
    <hangnum nr="133"/>
    <gatha type="1"> ‘‘‘Bandhanārakkhane mayhaṃ, aṇaṇo <note>[anaṇo (sī. syā. pī.)]</note> tvaṃ mahāmune;</gatha>
    <gatha type="last">Puttakāmā thiyo yācaṃ, labhanti tādisaṃ sutaṃ.</gatha>
    <hangnum nr="134"/>
    <gatha type="1"> ‘‘‘Mandhātādinarindānaṃ, yā mātā sā bhavaṇṇave;</gatha>
    <gatha type="last">Nimuggāhaṃ tayā putta, tāritā bhavasāgarā.</gatha>
    <hangnum nr="135"/>
    <gatha type="1"> ‘‘‘Rañño mātā mahesīti, sulabhaṃ nāmamitthinaṃ;</gatha>
    <gatha type="last">Buddhamātāti yaṃ nāmaṃ, etaṃ paramadullabhaṃ.</gatha>
    <hangnum nr="136"/>
    <gatha type="1"> ‘‘‘Tañca  laddhaṃ mahāvīra, paṇidhānaṃ mamaṃ tayā;</gatha>
    <gatha type="last">Aṇukaṃ vā mahantaṃ vā, taṃ sabbaṃ pūritaṃ mayā.</gatha>
    <hangnum nr="137"/>
    <gatha type="1"> ‘‘‘Parinibbātumicchāmi , vihāyemaṃ kaḷevaraṃ;</gatha>
    <gatha type="last">Anujānāhi me vīra, dukkhantakara nāyaka.</gatha>
    <hangnum nr="138"/>
    <gatha type="1"> ‘‘‘Cakkaṅkusadhajākiṇṇe, pāde kamalakomale;</gatha>
    <gatha type="last">Pasārehi paṇāmaṃ te, karissaṃ puttauttame <note>[puttapemasā (sī. pī.), puttapemahaṃ (syā.)]</note>.</gatha>
    <hangnum nr="139"/>
    <gatha type="1"> ‘‘‘Suvaṇṇarāsisaṅkāsaṃ, sarīraṃ kuru pākaṭaṃ;</gatha>
    <gatha type="last">Katvā dehaṃ sudiṭṭhaṃ te, santiṃ gacchāmi nāyaka’.</gatha>
    <hangnum nr="140"/>
    <gatha type="1"> ‘‘Dvattiṃsalakkhaṇūpetaṃ, suppabhālaṅkataṃ tanuṃ;</gatha>
    <gatha type="last">Sañjhāghanāva bālakkaṃ, mātucchaṃ dassayī jino.</gatha>
    <hangnum nr="141"/>
    <gatha type="1"> ‘‘Phullāravindasaṃkāse, taruṇādiccasappabhe;</gatha>
    <gatha type="last">Cakkaṅkite pādatale, tato sā sirasā pati.</gatha>
    <hangnum nr="142"/>
    <gatha type="1"> ‘‘‘Paṇamāmi narādicca, ādiccakulaketukaṃ;</gatha>
    <gatha type="last">Pacchime maraṇe mayhaṃ <note>[saraṇaṃ mayhaṃ (syā.)]</note>, na taṃ ikkhāmahaṃ puno.</gatha>
    <hangnum nr="143"/>
    <gatha type="1"> ‘‘‘Itthiyo  nāma lokagga, sabbadosākarā matā;</gatha>
    <gatha type="last">Yadi ko catthi doso me, khamassu karuṇākara.</gatha>
    <hangnum nr="144"/>
    <gatha type="1"> ‘‘‘Itthikānañca pabbajjaṃ, haṃ taṃ yāciṃ punappunaṃ;</gatha>
    <gatha type="last">Tattha ce atthi doso me, taṃ khamassu narāsabha.</gatha>
    <hangnum nr="145"/>
    <gatha type="1"> ‘‘‘Mayā bhikkhuniyo vīra, tavānuññāya sāsitā;</gatha>
    <gatha type="last">Tatra ce atthi dunnītaṃ, taṃ khamassu khamādhipa <note>[khamādhiti (syā.), khamāpito (ka.)]</note>.</gatha>
    <hangnum nr="146"/>
    <gatha type="1"> ‘‘‘Akkhante  nāma khantabbaṃ, kiṃ bhave guṇabhūsane;</gatha>
    <gatha type="last">Kimuttaraṃ te vakkhāmi, nibbānāya vajantiyā.</gatha>
    <hangnum nr="147"/>
    <gatha type="1"> ‘‘‘Suddhe anūne mama bhikkhusaṅghe, lokā ito nissarituṃ khamante;</gatha>
    <gatha type="last">Pabhātakāle byasanaṅgatānaṃ, disvāna niyyātiva candalekhā’.</gatha>
    <hangnum nr="148"/>
    <gatha type="1"> ‘‘‘Tadetarā bhikkhuniyo jinaggaṃ, tārāva candānugatā sumeruṃ;</gatha>
    <gatha type="last">Padakkhiṇaṃ kacca nipacca pāde, ṭhitā mukhantaṃ samudikkhamānā.</gatha>
    <hangnum nr="149"/>
    <gatha type="1"> ‘‘‘Na  tittipubbaṃ tava dassanena, cakkhuṃ na sotaṃ tava bhāsitena;</gatha>
    <gatha type="last">Cittaṃ mamaṃ kevalamekameva, pappuyya taṃ dhammarasena titti.</gatha>
    <hangnum nr="150"/>
    <gatha type="1"> ‘‘‘Nadato parisāyaṃ te, vāditabbapahārino;</gatha>
    <gatha type="last">Ye te dakkhanti vadanaṃ, dhaññā te narapuṅgava.</gatha>
    <hangnum nr="151"/>
    <gatha type="1"> ‘‘‘Dīghaṅgulī  tambanakhe, subhe āyatapaṇhike;</gatha>
    <gatha type="last">Ye pāde paṇamissanti <note>[paṇamāyanti (syā.)]</note>, tepi dhaññā guṇandhara.</gatha>
    <hangnum nr="152"/>
    <gatha type="1"> ‘‘‘Madhurāni  pahaṭṭhāni, dosagghāni hitāni ca;</gatha>
    <gatha type="last">Ye te vākyāni suyyanti, tepi dhaññā naruttama.</gatha>
    <hangnum nr="153"/>
    <gatha type="1"> ‘‘‘Dhaññāhaṃ  te mahāvīra, pādapūjanatapparā <note>[mānapūjanatapparā (ka.)]</note>;</gatha>
    <gatha type="last">Tiṇṇasaṃsārakantārā, suvākyena sirīmato’.</gatha>
    <hangnum nr="154"/>
    <gatha type="1"> ‘‘Tato sā anusāvetvā <note>[anumāne tvā (ka.)]</note>, bhikkhusaṅghampi subbatā;</gatha>
    <gatha type="last">Rāhulānandanande ca, vanditvā idamabravi.</gatha>
    <hangnum nr="155"/>
    <gatha type="1"> ‘‘‘Āsīvisālayasame, rogāvāse kaḷevare;</gatha>
    <gatha type="last">Nibbindā dukkhasaṅghāṭe, jarāmaraṇagocare.</gatha>
    <hangnum nr="156"/>
    <gatha type="1"> ‘‘‘Nānākalimalākiṇṇe <note>[nānākuṇapamalākiṇṇe (syā.), nānākāḷamalākiṇṇe (ka.)]</note>, parāyatte nirīhake;</gatha>
    <gatha type="last">Tena nibbātumicchāmi, anumaññatha puttakā’.</gatha>
    <hangnum nr="157"/>
    <gatha type="1"> ‘‘Nando rāhulabhaddo ca, vītasokā nirāsavā;</gatha>
    <gatha type="last">Ṭhitācalaṭṭhiti thirā, dhammatamanucintayuṃ.</gatha>
    <hangnum nr="158"/>
    <gatha type="1"> ‘‘‘Dhiratthu saṅkhataṃ lolaṃ, asāraṃ kadalūpamaṃ;</gatha>
    <gatha type="last">Māyāmarīcisadisaṃ, itaraṃ anavaṭṭhitaṃ.</gatha>
    <hangnum nr="159"/>
    <gatha type="1"> ‘‘‘Yattha nāma jinassāyaṃ, mātucchā buddhaposikā;</gatha>
    <gatha type="last">Gotamī nidhanaṃ yāti, aniccaṃ sabbasaṅkhataṃ’.</gatha>
    <hangnum nr="160"/>
    <gatha type="1"> ‘‘Ānando ca tadā sekho, sokaṭṭo <note>[kaniṭṭho (syā.)]</note> jinavacchalo;</gatha>
    <gatha type="last">Tatthassūni karonto so, karuṇaṃ paridevati.</gatha>
    <hangnum nr="161"/>
    <gatha type="1"> ‘‘Hā santiṃ <note>[bhāsantī (syā.)]</note> gotamī yāti, nūna buddhopi nibbutiṃ;</gatha>
    <gatha type="last">Gacchati na cireneva, aggiriva nirindhano.</gatha>
    <hangnum nr="162"/>
    <gatha type="1"> ‘‘Evaṃ  vilāpamānaṃ taṃ, ānandaṃ āha gotamī;</gatha>
    <gatha type="last">Sutasāgaragambhīra , buddhopaṭṭhānatappara.</gatha>
    <hangnum nr="163"/>
    <gatha type="1"> ‘‘‘Na yuttaṃ socituṃ putta, hāsakāle upaṭṭhite;</gatha>
    <gatha type="last">Tayā me saraṇaṃ putta, nibbānaṃ tamupāgataṃ.</gatha>
    <hangnum nr="164"/>
    <gatha type="1"> ‘‘‘Tayā tāta samajjhiṭṭho, pabbajjaṃ anujāni no;</gatha>
    <gatha type="last">Mā putta vimano hohi, saphalo te parissamo.</gatha>
    <hangnum nr="165"/>
    <gatha type="1"> ‘‘‘Yaṃ  na diṭṭhaṃ purāṇehi, titthikācariyehipi;</gatha>
    <gatha type="last">Taṃ padaṃ sukumārīhi, sattavassāhi veditaṃ.</gatha>
    <hangnum nr="166"/>
    <gatha type="1"> ‘‘‘Buddhasāsanapāleta, pacchimaṃ dassanaṃ tava;</gatha>
    <gatha type="last">Tattha gacchāmahaṃ putta, gato yattha na dissate.</gatha>
    <hangnum nr="167"/>
    <gatha type="1"> ‘‘‘Kadāci dhammaṃ desento, khipī lokagganāyako;</gatha>
    <gatha type="last">Tadāhaṃ āsīsavācaṃ, avocaṃ anukampikā.</gatha>
    <hangnum nr="168"/>
    <gatha type="1"> ‘‘‘Ciraṃ jīva mahāvīra, kappaṃ tiṭṭha mahāmune;</gatha>
    <gatha type="last">Sabbalokassa atthāya, bhavassu ajarāmaro.</gatha>
    <hangnum nr="169"/>
    <gatha type="1"> ‘‘‘Taṃ tathāvādiniṃ buddho, mamaṃ so etadabravi;</gatha>
    <gatha type="last">‘Na hevaṃ vandiyā buddhā, yathā vandasi gotamī.</gatha>
    <hangnum nr="170"/>
    <gatha type="1"> ‘‘‘Kathaṃ carahi sabbaññū, vanditabbā tathāgatā;</gatha>
    <gatha type="last">Kathaṃ avandiyā buddhā, taṃ me akkhāhi pucchito.</gatha>
    <hangnum nr="171"/>
    <gatha type="1"> ‘‘‘Āraddhavīriye pahitatte, niccaṃ daḷhaparakkame;</gatha>
    <gatha type="last">Samagge sāvake passa, etaṃ buddhānavandanaṃ.</gatha>
    <hangnum nr="172"/>
    <gatha type="1"> ‘‘‘Tato upassayaṃ gantvā, ekikāhaṃ vicintayiṃ;</gatha>
    <gatha type="last">Samaggaparisaṃ nātho, rodhesi tibhavantago.</gatha>
    <hangnum nr="173"/>
    <gatha type="1"> ‘‘‘Handāhaṃ  parinibbissaṃ, mā vipattitamaddasaṃ;</gatha>
    <gatha type="last">Evāhaṃ cintayitvāna, disvāna isisattamaṃ.</gatha>
    <hangnum nr="174"/>
    <gatha type="1"> ‘‘‘Parinibbānakālaṃ me, ārocesiṃ <note>[ārocemi (syā.)]</note> vināyakaṃ;</gatha>
    <gatha type="last">Tato so samanuññāsi, kālaṃ jānāhi gotamī.</gatha>
    <hangnum nr="175"/>
    <gatha type="1"> ‘‘‘Kilesā  jhāpitā mayhaṃ…pe… viharāmi anāsavā.</gatha>
    <hangnum nr="176"/>
    <gatha type="1"> ‘‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="177"/>
    <gatha type="1"> ‘‘‘Paṭisambhidā catasso…pe… kataṃ buddhassa sāsanaṃ.</gatha>
    <hangnum nr="178"/>
    <gatha type="1"> ‘‘‘Thīnaṃ dhammābhisamaye, ye bālā vimatiṃ gatā;</gatha>
    <gatha type="last">Tesaṃ diṭṭhippahānatthaṃ, iddhiṃ dassehi gotamī’.</gatha>
    <hangnum nr="179"/>
    <gatha type="1"> ‘‘Tadā nipacca sambuddhaṃ, uppatitvāna ambaraṃ;</gatha>
    <gatha type="last">Iddhī anekā dassesi, buddhānuññāya gotamī.</gatha>
    <hangnum nr="180"/>
    <gatha type="1"> ‘‘Ekikā bahudhā āsi, bahukā cetikā tathā;</gatha>
    <gatha type="last">Āvibhāvaṃ tirobhāvaṃ, tirokuṭṭaṃ <note>[tirokuḍḍaṃ (syā.)]</note> tironagaṃ.</gatha>
    <hangnum nr="181"/>
    <gatha type="1"> ‘‘Asajjamānā  agamā, bhūmiyampi nimujjatha;</gatha>
    <gatha type="last">Abhijjamāne udake, agañchi mahiyā yathā.</gatha>
    <hangnum nr="182"/>
    <gatha type="1"> ‘‘Sakuṇīva tathākāse, pallaṅkena kamī tadā;</gatha>
    <gatha type="last">Vasaṃ vattesi kāyena, yāva brahmanivesanaṃ.</gatha>
    <hangnum nr="183"/>
    <gatha type="1"> ‘‘Sineruṃ  daṇḍaṃ katvāna, chattaṃ katvā mahāmahiṃ;</gatha>
    <gatha type="last">Samūlaṃ parivattetvā, dhārayaṃ caṅkamī nabhe.</gatha>
    <hangnum nr="184"/>
    <gatha type="1"> ‘‘Chassūrodayakāleva, lokañcākāsi dhūmikaṃ;</gatha>
    <gatha type="last">Yugante viya lokaṃ sā, jālāmālākulaṃ akā.</gatha>
    <hangnum nr="185"/>
    <gatha type="1"> ‘‘Mucalindaṃ mahāselaṃ, merumūlanadantare <note>[merumandāradaddare (sī. pī.), meruṃ mandāradantare (syā.)]</note>;</gatha>
    <gatha type="last">Sāsapāriva sabbāni, ekenaggahi muṭṭhinā.</gatha>
    <hangnum nr="186"/>
    <gatha type="1"> ‘‘Aṅgulaggena chādesi, bhākaraṃ sanisākaraṃ;</gatha>
    <gatha type="last">Candasūrasahassāni, āveḷamiva dhārayi.</gatha>
    <hangnum nr="187"/>
    <gatha type="1"> ‘‘Catusāgaratoyāni, dhārayī ekapāṇinā;</gatha>
    <gatha type="last">Yugantajaladākāraṃ, mahāvassaṃ pavassatha.</gatha>
    <hangnum nr="188"/>
    <gatha type="1"> ‘‘Cakkavattiṃ saparisaṃ, māpayī sā nabhattale;</gatha>
    <gatha type="last">Garuḷaṃ dviradaṃ sīhaṃ, vinadantaṃ padassayi.</gatha>
    <hangnum nr="189"/>
    <gatha type="1"> ‘‘Ekikā abhinimmitvā, appameyyaṃ bhikkhunīgaṇaṃ;</gatha>
    <gatha type="last">Puna antaradhāpetvā, ekikā munimabravi.</gatha>
    <hangnum nr="190"/>
    <gatha type="1"> ‘‘‘Mātucchā  te mahāvīra, tava sāsanakārikā;</gatha>
    <gatha type="last">Anuppattā sakaṃ atthaṃ, pāde vandāmi cakkhuma’.</gatha>
    <hangnum nr="191"/>
    <gatha type="1"> ‘‘Dassetvā vividhā iddhī, orohitvā nabhattalā;</gatha>
    <gatha type="last">Vanditvā lokapajjotaṃ, ekamantaṃ nisīdi sā.</gatha>
    <hangnum nr="192"/>
    <gatha type="1"> ‘‘Sā vīsavassasatikā, jātiyāhaṃ mahāmune;</gatha>
    <gatha type="last">Alamettāvatā vīra, nibbāyissāmi nāyaka.</gatha>
    <hangnum nr="193"/>
    <gatha type="1"> ‘‘Tadātivimhitā  sabbā, parisā sā katañjalī;</gatha>
    <gatha type="last">Avocayye kathaṃ āsi, atuliddhiparakkamā.</gatha>
    <hangnum nr="194"/>
    <gatha type="1"> ‘‘Padumuttaro  nāma jino, sabbadhammesu cakkhumā;</gatha>
    <gatha type="last">Ito satasahassamhi, kappe uppajji nāyako.</gatha>
    <hangnum nr="195"/>
    <gatha type="1"> ‘‘Tadāhaṃ  haṃsavatiyaṃ, jātāmaccakule ahuṃ;</gatha>
    <gatha type="last">Sabbopakārasampanne, iddhe phīte mahaddhane.</gatha>
    <hangnum nr="196"/>
    <gatha type="1"> ‘‘Kadāci pitunā saddhiṃ, dāsigaṇapurakkhatā;</gatha>
    <gatha type="last">Mahatā parivārena, taṃ upecca narāsabhaṃ.</gatha>
    <hangnum nr="197"/>
    <gatha type="1"> ‘‘Vāsavaṃ viya vassantaṃ, dhammameghaṃ anāsavaṃ <note>[pavassayaṃ (ka.)]</note>;</gatha>
    <gatha type="last">Saradādiccasadisaṃ, raṃsijālasamujjalaṃ <note>[raṃsimālākulaṃ jinaṃ (sī. syā.), raṃsijālākulaṃ jinaṃ (pī.)]</note>.</gatha>
    <hangnum nr="198"/>
    <gatha type="1"> ‘‘Disvā cittaṃ pasādetvā, sutvā cassa subhāsitaṃ;</gatha>
    <gatha type="last">Mātucchaṃ bhikkhuniṃ agge, ṭhapentaṃ naranāyakaṃ.</gatha>
    <hangnum nr="199"/>
    <gatha type="1"> ‘‘Sutvā datvā mahādānaṃ, sattāhaṃ tassa tādino;</gatha>
    <gatha type="last">Sasaṅghassa naraggassa, paccayāni bahūni ca.</gatha>
    <hangnum nr="200"/>
    <gatha type="1"> ‘‘Nipacca pādamūlamhi, taṃ ṭhānamabhipatthayiṃ;</gatha>
    <gatha type="last">Tato mahāparisatiṃ, avoca isisattamo.</gatha>
    <hangnum nr="201"/>
    <gatha type="1"> ‘‘‘Yā sasaṅghaṃ abhojesi, sattāhaṃ lokanāyakaṃ;</gatha>
    <gatha type="last">Tamahaṃ kittayissāmi, suṇātha mama bhāsato.</gatha>
    <hangnum nr="202"/>
    <gatha type="1"> ‘‘‘Satasahassito kappe, okkākakulasambhavo;</gatha>
    <gatha type="last">Gotamo nāma gottena, satthā loke bhavissati.</gatha>
    <hangnum nr="203"/>
    <gatha type="1"> ‘‘‘Tassa  dhammesu dāyādā, orasā dhammanimmitā;</gatha>
    <gatha type="last">Gotamī nāma nāmena, hessati satthu sāvikā.</gatha>
    <hangnum nr="204"/>
    <gatha type="1"> ‘‘‘Tassa buddhassa mātucchā, jīvitāpādikā <note>[jīvitapālikā (syā.)]</note> ayaṃ;</gatha>
    <gatha type="last">Rattaññūnañca aggattaṃ, bhikkhunīnaṃ labhissati’.</gatha>
    <hangnum nr="205"/>
    <gatha type="1"> ‘‘Taṃ sutvāna pamoditvā <note>[taṃ sutvāhaṃ pamuditā (sī. syā. pī.)]</note>, yāvajīvaṃ tadā jinaṃ;</gatha>
    <gatha type="last">Paccayehi upaṭṭhitvā, tato kālaṅkatā ahaṃ.</gatha>
    <hangnum nr="206"/>
    <gatha type="1"> ‘‘Tāvatiṃsesu devesu, sabbakāmasamiddhisu;</gatha>
    <gatha type="last">Nibbattā dasahaṅgehi, aññe abhibhaviṃ ahaṃ.</gatha>
    <hangnum nr="207"/>
    <gatha type="1"> ‘‘Rūpasaddehi gandhehi, rasehi phusanehi ca;</gatha>
    <gatha type="last">Āyunāpi ca vaṇṇena, sukhena yasasāpi ca.</gatha>
    <hangnum nr="208"/>
    <gatha type="1"> ‘‘Tathevādhipateyyena, adhigayha virocahaṃ;</gatha>
    <gatha type="last">Ahosiṃ amarindassa, mahesī dayitā tahiṃ.</gatha>
    <hangnum nr="209"/>
    <gatha type="1"> ‘‘Saṃsāre  saṃsarantīhaṃ, kammavāyusameritā;</gatha>
    <gatha type="last">Kāsissa rañño visaye, ajāyiṃ dāsagāmake.</gatha>
    <hangnum nr="210"/>
    <gatha type="1"> ‘‘Pañcadāsasatānūnā, nivasanti tahiṃ tadā;</gatha>
    <gatha type="last">Sabbesaṃ tattha yo jeṭṭho, tassa jāyā ahosahaṃ.</gatha>
    <hangnum nr="211"/>
    <gatha type="1"> ‘‘Sayambhuno pañcasatā, gāmaṃ piṇḍāya pāvisuṃ;</gatha>
    <gatha type="last">Te disvāna ahaṃ tuṭṭhā, saha sabbāhi itthibhi <note>[ñātibhi (sī. syā. pī.)]</note>.</gatha>
    <hangnum nr="212"/>
    <gatha type="1"> ‘‘Pūgā hutvāva sabbāyo <note>[katvā pañcasatakuṭī (sī. syā.)]</note>, catumāse upaṭṭhahuṃ <note>[upaṭṭhiya (sī. syā. pī.)]</note>;</gatha>
    <gatha type="last">Ticīvarāni datvāna, saṃsarimha <note>[pasannāmha (syā.)]</note> sasāmikā.</gatha>
    <hangnum nr="213"/>
    <gatha type="1"> ‘‘Tato  cutā sabbāpi tā, tāvatiṃsagatā mayaṃ;</gatha>
    <gatha type="last">Pacchime ca bhave dāni, jātā devadahe pure.</gatha>
    <hangnum nr="214"/>
    <gatha type="1"> ‘‘Pitā añjanasakko me, mātā mama sulakkhaṇā;</gatha>
    <gatha type="last">Tato kapilavatthusmiṃ, suddhodanagharaṃ gatā.</gatha>
    <hangnum nr="215"/>
    <gatha type="1"> ‘‘Sesā <note>[sabbā (syā.)]</note> sakyakule jātā, sakyānaṃ gharamāgamuṃ;</gatha>
    <gatha type="last">Ahaṃ visiṭṭhā sabbāsaṃ, jinassāpādikā ahuṃ.</gatha>
    <hangnum nr="216"/>
    <gatha type="1"> ‘‘Mama  puttobhinikkhamma <note>[sa me putto… (syā.)]</note>, buddho āsi vināyako;</gatha>
    <gatha type="last">Pacchāhaṃ pabbajitvāna, satehi saha pañcahi.</gatha>
    <hangnum nr="217"/>
    <gatha type="1"> ‘‘Sākiyānīhi dhīrāhi, saha santisukhaṃ phusiṃ;</gatha>
    <gatha type="last">Ye tadā pubbajātiyaṃ, amhākaṃ āsu sāmino.</gatha>
    <hangnum nr="218"/>
    <gatha type="1"> ‘‘Sahapuññassa kattāro, mahāsamayakārakā;</gatha>
    <gatha type="last">Phusiṃsu arahattaṃ te, sugatenānukampitā.</gatha>
    <hangnum nr="219"/>
    <gatha type="1"> ‘‘Tadetarā bhikkhuniyo, āruhiṃsu nabhattalaṃ;</gatha>
    <gatha type="last">Saṃgatā <note>[khagatā (sī.)]</note> viya tārāyo, virociṃsu mahiddhikā.</gatha>
    <hangnum nr="220"/>
    <gatha type="1"> ‘‘Iddhī anekā dassesuṃ, piḷandhavikatiṃ yathā;</gatha>
    <gatha type="last">Kammāro kanakasseva, kammaññassa susikkhito <note>[puṇṇakammesu sikkhitā (syā.)]</note>.</gatha>
    <hangnum nr="221"/>
    <gatha type="1"> ‘‘Dassetvā pāṭihīrāni, vicittāni <note>[vividhāni (syā.)]</note> bahūni ca;</gatha>
    <gatha type="last">Tosetvā vādipavaraṃ, muniṃ saparisaṃ tadā.</gatha>
    <hangnum nr="222"/>
    <gatha type="1"> ‘‘Orohitvāna gaganā, vanditvā isisattamaṃ;</gatha>
    <gatha type="last">Anuññātā naraggena, yathāṭhāne nisīdisuṃ.</gatha>
    <hangnum nr="223"/>
    <gatha type="1"> ‘‘‘Ahonukampikā  amhaṃ, sabbāsaṃ cira gotamī;</gatha>
    <gatha type="last">Vāsitā tava puññehi, pattā no āsavakkhayaṃ.</gatha>
    <hangnum nr="224"/>
    <gatha type="1"> ‘‘‘Kilesā  jhāpitā amhaṃ, bhavā sabbe samūhatā;</gatha>
    <gatha type="last">Nāgīva bandhanaṃ chetvā, viharāma anāsavā.</gatha>
    <hangnum nr="225"/>
    <gatha type="1"> ‘‘‘Svāgataṃ vata no āsi, buddhaseṭṭhassa santike;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="226"/>
    <gatha type="1"> ‘‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ.</gatha>
    <hangnum nr="227"/>
    <gatha type="1"> ‘‘‘Iddhīsu ca vasī homa, dibbāya sotadhātuyā;</gatha>
    <gatha type="last">Cetopariyañāṇassa, vasī homa mahāmune.</gatha>
    <hangnum nr="228"/>
    <gatha type="1"> ‘‘‘Pubbenivāsaṃ jānāma, dibbacakkhu visodhitaṃ;</gatha>
    <gatha type="last">Sabbāsavaparikkhīṇā, natthi dāni punabbhavo.</gatha>
    <hangnum nr="229"/>
    <gatha type="1"> ‘‘‘Atthe  dhamme ca nerutte, paṭibhāne <note>[paṭibhāṇe (sī. syā.)]</note> ca vijjati;</gatha>
    <gatha type="last">Ñāṇaṃ amhaṃ mahāvīra, uppannaṃ tava santike.</gatha>
    <hangnum nr="230"/>
    <gatha type="1"> ‘‘‘Asmābhi pariciṇṇosi, mettacittāhi nāyaka;</gatha>
    <gatha type="last">Anujānāhi sabbāsaṃ <note>[sabbāyo (syā. pī.)]</note>, nibbānāya mahāmune’.</gatha>
    <hangnum nr="231"/>
    <gatha type="1"> ‘‘Nibbāyissāma iccevaṃ, kiṃ vakkhāmi vadantiyo;</gatha>
    <gatha type="last">Yassa dāni ca vo kālaṃ, maññathāti jinobravi.</gatha>
    <hangnum nr="232"/>
    <gatha type="1"> ‘‘Gotamīādikā tāyo, tadā bhikkhuniyo jinaṃ;</gatha>
    <gatha type="last">Vanditvā āsanā tamhā, vuṭṭhāya agamiṃsu tā.</gatha>
    <hangnum nr="233"/>
    <gatha type="1"> ‘‘Mahatā  janakāyena, saha lokagganāyako;</gatha>
    <gatha type="last">Anusaṃyāyī so <note>[anusaṃsāvayī (syā. ka.)]</note> vīro, mātucchaṃ yāvakoṭṭhakaṃ.</gatha>
    <hangnum nr="234"/>
    <gatha type="1"> ‘‘Tadā nipati pādesu, gotamī lokabandhuno;</gatha>
    <gatha type="last">Saheva tāhi sabbāhi, pacchimaṃ pādavandanaṃ.</gatha>
    <hangnum nr="235"/>
    <gatha type="1"> ‘‘‘Idaṃ pacchimakaṃ mayhaṃ, lokanāthassa dassanaṃ;</gatha>
    <gatha type="last">Na puno amatākāraṃ, passissāmi mukhaṃ tava.</gatha>
    <hangnum nr="236"/>
    <gatha type="1"> ‘‘‘Na ca me vandanaṃ <note>[vadanaṃ (ka.)]</note> vīra, tava pāde sukomale;</gatha>
    <gatha type="last">Samphusissati lokagga, ajja gacchāmi nibbutiṃ’.</gatha>
    <hangnum nr="237"/>
    <gatha type="1"> ‘‘Rūpena  kiṃ tavānena, diṭṭhe dhamme yathātathe;</gatha>
    <gatha type="last">Sabbaṃ saṅkhatamevetaṃ, anassāsikamittaraṃ.</gatha>
    <hangnum nr="238"/>
    <gatha type="1"> ‘‘Sā saha tāhi gantvāna, bhikkhunupassayaṃ sakaṃ;</gatha>
    <gatha type="last">Aḍḍhapallaṅkamābhujja, nisīdi paramāsane.</gatha>
    <hangnum nr="239"/>
    <gatha type="1"> ‘‘Tadā upāsikā tattha, buddhasāsanavacchalā;</gatha>
    <gatha type="last">Tassā pavattiṃ sutvāna, upesuṃ pādavandikā.</gatha>
    <hangnum nr="240"/>
    <gatha type="1"> ‘‘Karehi uraṃ pahantā, chinnamūlā yathā latā;</gatha>
    <gatha type="last">Rodantā karuṇaṃ ravaṃ, sokaṭṭā bhūmipātitā.</gatha>
    <hangnum nr="241"/>
    <gatha type="1"> ‘‘Mā  no saraṇade nāthe, vihāya gami nibbutiṃ;</gatha>
    <gatha type="last">Nipatitvāna yācāma, sabbāyo sirasā mayaṃ.</gatha>
    <hangnum nr="242"/>
    <gatha type="1"> ‘‘Yā  padhānatamā tāsaṃ, saddhā paññā upāsikā;</gatha>
    <gatha type="last">Tassā sīsaṃ pamajjantī, idaṃ vacanamabravi.</gatha>
    <hangnum nr="243"/>
    <gatha type="1"> ‘‘‘Alaṃ  puttā visādena, mārapāsānuvattinā;</gatha>
    <gatha type="last">Aniccaṃ saṅkhataṃ sabbaṃ, viyogantaṃ calācalaṃ’.</gatha>
    <hangnum nr="244"/>
    <gatha type="1"> ‘‘Tato sā tā visajjitvā, paṭhamaṃ jhānamuttamaṃ;</gatha>
    <gatha type="last">Dutiyañca tatiyañca, samāpajji catutthakaṃ.</gatha>
    <hangnum nr="245"/>
    <gatha type="1"> ‘‘Ākāsāyatanañceva, viññāṇāyatanaṃ tathā;</gatha>
    <gatha type="last">Ākiñcaṃ nevasaññañca, samāpajji yathākkamaṃ.</gatha>
    <hangnum nr="246"/>
    <gatha type="1"> ‘‘Paṭilomena jhānāni, samāpajjittha gotamī;</gatha>
    <gatha type="last">Yāvatā paṭhamaṃ jhānaṃ, tato yāvacatutthakaṃ.</gatha>
    <hangnum nr="247"/>
    <gatha type="1"> ‘‘Tato vuṭṭhāya nibbāyi, dīpaccīva nirāsavā <note>[nirāsanā (sī. pī.)]</note>;</gatha>
    <gatha type="last">Bhūmicālo mahā āsi, nabhasā vijjutā pati.</gatha>
    <hangnum nr="248"/>
    <gatha type="1"> ‘‘Panāditā dundubhiyo, parideviṃsu devatā;</gatha>
    <gatha type="last">Pupphavuṭṭhī ca gaganā, abhivassatha medaniṃ.</gatha>
    <hangnum nr="249"/>
    <gatha type="1"> ‘‘Kampito merurājāpi, raṅgamajjhe yathā naṭo;</gatha>
    <gatha type="last">Sokena cātidīnova viravo āsi sāgaro.</gatha>
    <hangnum nr="250"/>
    <gatha type="1"> ‘‘Devā nāgāsurā brahmā, saṃviggāhiṃsu taṅkhaṇe;</gatha>
    <gatha type="last">‘Aniccā vata saṅkhārā, yathāyaṃ vilayaṃ gatā’.</gatha>
    <hangnum nr="251"/>
    <gatha type="1"> ‘‘Yā  ce maṃ parivāriṃsu, satthu sāsanakārikā;</gatha>
    <gatha type="last">Tāyopi anupādānā, dīpacci viya <note>[dīpasikhā viya (syā.)]</note> nibbutā.</gatha>
    <hangnum nr="252"/>
    <gatha type="1"> ‘‘Hā yogā vippayogantā, hāniccaṃ sabbasaṅkhataṃ;</gatha>
    <gatha type="last">Hā jīvitaṃ vināsantaṃ, iccāsi paridevanā.</gatha>
    <hangnum nr="253"/>
    <gatha type="1"> ‘‘Tato  devā ca brahmā ca, lokadhammānuvattanaṃ;</gatha>
    <gatha type="last">Kālānurūpaṃ kubbanti, upetvā isisattamaṃ.</gatha>
    <hangnum nr="254"/>
    <gatha type="1"> ‘‘Tadā  āmantayī satthā, ānandaṃ sutasāgaraṃ <note>[sutisāgaraṃ (sī. syā. pī.)]</note>;</gatha>
    <gatha type="last">‘Gacchānanda nivedehi, bhikkhūnaṃ mātu nibbutiṃ’.</gatha>
    <hangnum nr="255"/>
    <gatha type="1"> ‘‘Tadānando  nirānando, assunā puṇṇalocano;</gatha>
    <gatha type="last">Gaggarena sarenāha, ‘samāgacchantu bhikkhavo.</gatha>
    <hangnum nr="256"/>
    <gatha type="1"> ‘‘‘Pubbadakkhiṇapacchāsu, uttarāya ca santike;</gatha>
    <gatha type="last">Suṇantu bhāsitaṃ mayhaṃ, bhikkhavo sugatorasā.</gatha>
    <hangnum nr="257"/>
    <gatha type="1"> ‘‘‘Yā vaḍḍhayi payattena, sarīraṃ pacchimaṃ mune;</gatha>
    <gatha type="last">Sā gotamī gatā santiṃ, tārāva sūriyodaye.</gatha>
    <hangnum nr="258"/>
    <gatha type="1"> ‘‘‘Buddhamātāti paññattiṃ <note>[saññattiṃ (syā.)]</note>, ṭhapayitvā gatāsamaṃ;</gatha>
    <gatha type="last">Na yattha pañcanettopi, gatiṃ <note>[gataṃ (sī. pī.), tattha (syā.)]</note> dakkhati nāyako.</gatha>
    <hangnum nr="259"/>
    <gatha type="1"> ‘‘‘Yassatthi sugate saddhā, yo ca piyo mahāmune;</gatha>
    <gatha type="last">Buddhamātussa <note>[buddhamātari (sī.), buddhassa mātu (syā.)]</note> sakkāraṃ, karotu sugatoraso’.</gatha>
    <hangnum nr="260"/>
    <gatha type="1"> ‘‘Sudūraṭṭhāpi taṃ sutvā, sīghamāgacchu bhikkhavo;</gatha>
    <gatha type="last">Keci buddhānubhāvena, keci iddhīsu kovidā.</gatha>
    <hangnum nr="261"/>
    <gatha type="1"> ‘‘Kūṭāgāravare ramme, sabbasoṇṇamaye subhe;</gatha>
    <gatha type="last">Mañcakaṃ samāropesuṃ, yattha suttāsi gotamī.</gatha>
    <hangnum nr="262"/>
    <gatha type="1"> ‘‘Cattāro lokapālā te, aṃsehi samadhārayuṃ;</gatha>
    <gatha type="last">Sesā sakkādikā devā, kūṭāgāre samaggahuṃ.</gatha>
    <hangnum nr="263"/>
    <gatha type="1"> ‘‘Kūṭāgārāni  sabbāni, āsuṃ pañcasatānipi;</gatha>
    <gatha type="last">Saradādiccavaṇṇāni, vissakammakatāni hi.</gatha>
    <hangnum nr="264"/>
    <gatha type="1"> ‘‘Sabbā tāpi bhikkhuniyo, āsuṃ mañcesu sāyitā;</gatha>
    <gatha type="last">Devānaṃ khandhamāruḷhā, niyyanti anupubbaso.</gatha>
    <hangnum nr="265"/>
    <gatha type="1"> ‘‘Sabbaso  chāditaṃ āsi, vitānena nabhattalaṃ;</gatha>
    <gatha type="last">Satārā candasūrā ca, lañchitā kanakāmayā.</gatha>
    <hangnum nr="266"/>
    <gatha type="1"> ‘‘Paṭākā  ussitānekā, vitatā pupphakañcukā;</gatha>
    <gatha type="last">Ogatākāsapadumā <note>[ogatākāsadhūmāva (pī.)]</note>, mahiyā pupphamuggataṃ.</gatha>
    <hangnum nr="267"/>
    <gatha type="1"> ‘‘Dassanti candasūriyā, pajjalanti ca tārakā;</gatha>
    <gatha type="last">Majjhaṃ gatopi cādicco, na tāpesi sasī yathā.</gatha>
    <hangnum nr="268"/>
    <gatha type="1"> ‘‘Devā  dibbehi gandhehi, mālehi surabhīhi ca;</gatha>
    <gatha type="last">Vāditehi ca naccehi, saṅgītīhi ca pūjayuṃ.</gatha>
    <hangnum nr="269"/>
    <gatha type="1"> ‘‘Nāgāsurā ca brahmāno, yathāsatti yathābalaṃ;</gatha>
    <gatha type="last">Pūjayiṃsu ca niyyantiṃ, nibbutaṃ buddhamātaraṃ.</gatha>
    <hangnum nr="270"/>
    <gatha type="1"> ‘‘Sabbāyo purato nītā, nibbutā sugatorasā;</gatha>
    <gatha type="last">Gotamī niyyate pacchā, sakkatā buddhaposikā.</gatha>
    <hangnum nr="271"/>
    <gatha type="1"> ‘‘Purato devamanujā, sanāgāsurabrahmakā;</gatha>
    <gatha type="last">Pacchā sasāvako buddho, pūjatthaṃ yāti mātuyā.</gatha>
    <hangnum nr="272"/>
    <gatha type="1"> ‘‘Buddhassa parinibbānaṃ, nedisaṃ āsi yādisaṃ;</gatha>
    <gatha type="last">Gotamīparinibbānaṃ, atevacchariyaṃ <note>[atīvacchariyaṃ (sabbattha) mogallānabyākaraṇaṃ oloketabbaṃ]</note> ahu.</gatha>
    <hangnum nr="273"/>
    <gatha type="1"> ‘‘Buddho  buddhassa nibbāne <note>[na buddho buddhanibbāne (syā. pī.)]</note>, nopaṭiyādi <note>[nopadissati (sī. pī.), sāriputtādi (syā.)]</note> bhikkhavo;</gatha>
    <gatha type="last">Buddho gotaminibbāne, sāriputtādikā tathā <note>[yathā (syā.)]</note>.</gatha>
    <hangnum nr="274"/>
    <gatha type="1"> ‘‘Citakāni karitvāna, sabbagandhamayāni te;</gatha>
    <gatha type="last">Gandhacuṇṇapakiṇṇāni, jhāpayiṃsu ca tā tahiṃ.</gatha>
    <hangnum nr="275"/>
    <gatha type="1"> ‘‘Sesabhāgāni ḍayhiṃsu, aṭṭhī sesāni sabbaso;</gatha>
    <gatha type="last">Ānando ca tadāvoca, saṃvegajanakaṃ vaco.</gatha>
    <hangnum nr="276"/>
    <gatha type="1"> ‘‘‘Gotamī nidhanaṃ yātā, ḍayhañcassā sarīrakaṃ;</gatha>
    <gatha type="last">Saṅketaṃ buddhanibbānaṃ, na cirena bhavissati’.</gatha>
    <hangnum nr="277"/>
    <gatha type="1"> ‘‘Tato gotamidhātūni, tassā pattagatāni so;</gatha>
    <gatha type="last">Upanāmesi nāthassa, ānando buddhacodito.</gatha>
    <hangnum nr="278"/>
    <gatha type="1"> ‘‘Pāṇinā tāni paggayha, avoca isisattamo;</gatha>
    <gatha type="last">‘Mahato sāravantassa, yathā rukkhassa tiṭṭhato.</gatha>
    <hangnum nr="279"/>
    <gatha type="1"> ‘‘‘Yo  so mahattaro khandho, palujjeyya aniccatā;</gatha>
    <gatha type="last">Tathā bhikkhunisaṅghassa, gotamī parinibbutā.</gatha>
    <hangnum nr="280"/>
    <gatha type="1"> ‘‘‘Aho acchariyaṃ mayhaṃ <note>[ānanda passa buddhassa (syā.)]</note>, nibbutāyapi mātuyā;</gatha>
    <gatha type="last">Sarīramattasesāya, natthi sokapariddavo <note>[na sokaparidevanā (syā.)]</note>.</gatha>
    <hangnum nr="281"/>
    <gatha type="1"> ‘‘‘Na  sociyā paresaṃ sā, tiṇṇasaṃsārasāgarā;</gatha>
    <gatha type="last">Parivajjitasantāpā, sītibhūtā sunibbutā.</gatha>
    <hangnum nr="282"/>
    <gatha type="1"> ‘‘‘Paṇḍitāsi mahāpaññā, puthupaññā tatheva ca;</gatha>
    <gatha type="last">Rattaññū bhikkhunīnaṃ sā, evaṃ dhāretha bhikkhavo.</gatha>
    <hangnum nr="283"/>
    <gatha type="1"> ‘‘‘Iddhīsu  ca vasī āsi, dibbāya sotadhātuyā;</gatha>
    <gatha type="last">Cetopariyañāṇassa, vasī āsi ca gotamī.</gatha>
    <hangnum nr="284"/>
    <gatha type="1"> ‘‘‘Pubbenivāsamaññāsi, dibbacakkhu visodhitaṃ;</gatha>
    <gatha type="last">Sabbāsavaparikkhīṇā, natthi tassā punabbhavo.</gatha>
    <hangnum nr="285"/>
    <gatha type="1"> ‘‘‘Atthadhammaniruttīsu, paṭibhāne tatheva ca;</gatha>
    <gatha type="last">Parisuddhaṃ ahu ñāṇaṃ, tasmā socaniyā na sā.</gatha>
    <hangnum nr="286"/>
    <gatha type="1"> ‘‘‘Ayoghanahatasseva, jalato jātavedassa;</gatha>
    <gatha type="last">Anupubbūpasantassa, yathā na ñāyate gati.</gatha>
    <hangnum nr="287"/>
    <gatha type="1"> ‘‘‘Evaṃ sammā vimuttānaṃ, kāmabandhoghatārinaṃ;</gatha>
    <gatha type="last">Paññāpetuṃ gati natthi, pattānaṃ acalaṃ sukhaṃ.</gatha>
    <hangnum nr="288"/>
    <gatha type="1"> ‘‘‘Attadīpā tato hotha, satipaṭṭhānagocarā;</gatha>
    <gatha type="last">Bhāvetvā sattabojjhaṅge, dukkhassantaṃ karissatha’’’.</gatha>
    <paragraph>Itthaṃ sudaṃ mahāpajāpatigotamī imā gāthāyo abhāsitthāti.</paragraph>
    <centered>Mahāpajāpatigotamītheriyāpadānaṃ sattamaṃ.</centered>
    <subhead>8. Khemātherīapadānaṃ</subhead>
    <hangnum nr="289"/>
    <gatha type="1"> ‘‘Padumuttaro nāma jino, sabbadhammesu cakkhumā;</gatha>
    <gatha type="last">Ito satasahassamhi, kappe uppajji nāyako.</gatha>
    <hangnum nr="290"/>
    <gatha type="1"> ‘‘Tadāhaṃ  haṃsavatiyaṃ, jātā seṭṭhikule ahuṃ <note>[ahu (syā.)]</note>;</gatha>
    <gatha type="last">Nānāratanapajjote, mahāsukhasamappitā.</gatha>
    <hangnum nr="291"/>
    <gatha type="1"> ‘‘Upetvā  taṃ mahāvīraṃ, assosiṃ dhammadesanaṃ;</gatha>
    <gatha type="last">Tato jātappasādāhaṃ, upemi saraṇaṃ jinaṃ.</gatha>
    <hangnum nr="292"/>
    <gatha type="1"> ‘‘Mātaraṃ  pitaraṃ cāhaṃ, āyācitvā vināyakaṃ;</gatha>
    <gatha type="last">Nimantayitvā sattāhaṃ, bhojayiṃ sahasāvakaṃ.</gatha>
    <hangnum nr="293"/>
    <gatha type="1"> ‘‘Atikkante ca sattāhe, mahāpaññānamuttamaṃ;</gatha>
    <gatha type="last">Bhikkhuniṃ etadaggamhi, ṭhapesi narasārathi.</gatha>
    <hangnum nr="294"/>
    <gatha type="1"> ‘‘Taṃ sutvā muditā hutvā, puno tassa mahesino;</gatha>
    <gatha type="last">Kāraṃ katvāna taṃ ṭhānaṃ, paṇipacca paṇīdahiṃ.</gatha>
    <hangnum nr="295"/>
    <gatha type="1"> ‘‘Tato mama jino <note>[maṃ sa jino (syā.)]</note> āha, ‘sijjhataṃ paṇidhī tava;</gatha>
    <gatha type="last">Sasaṅghe me kataṃ kāraṃ, appameyyaphalaṃ tayā.</gatha>
    <hangnum nr="296"/>
    <gatha type="1"> ‘‘‘Satasahassito kappe, okkākakulasambhavo;</gatha>
    <gatha type="last">Gotamo nāma gottena, satthā loke bhavissati.</gatha>
    <hangnum nr="297"/>
    <gatha type="1"> ‘‘‘Tassa dhammesu dāyādā, orasā dhammanimmitā;</gatha>
    <gatha type="last">Etadaggamanuppattā, khemā nāma bhavissati’.</gatha>
    <hangnum nr="298"/>
    <gatha type="1"> ‘‘Tena kammena sukatena, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsūpagā ahaṃ.</gatha>
    <hangnum nr="299"/>
    <gatha type="1"> ‘‘Tato cutā yāmamagaṃ, tatohaṃ tusitaṃ gatā;</gatha>
    <gatha type="last">Tato ca nimmānaratiṃ, vasavattipuraṃ tato.</gatha>
    <hangnum nr="300"/>
    <gatha type="1"> ‘‘Yattha  yatthūpapajjāmi, tassa kammassa vāhasā;</gatha>
    <gatha type="last">Tattha tattheva rājūnaṃ, mahesittamakārayiṃ.</gatha>
    <hangnum nr="301"/>
    <gatha type="1"> ‘‘Tato cutā manussatte, rājūnaṃ cakkavattinaṃ;</gatha>
    <gatha type="last">Maṇḍalīnañca rājūnaṃ, mahesittamakārayiṃ.</gatha>
    <hangnum nr="302"/>
    <gatha type="1"> ‘‘Sampattiṃ anubhotvāna, devesu manujesu ca;</gatha>
    <gatha type="last">Sabbattha sukhitā hutvā, nekakappesu saṃsariṃ.</gatha>
    <hangnum nr="303"/>
    <gatha type="1"> ‘‘Ekanavutito kappe, vipassī lokanāyako;</gatha>
    <gatha type="last">Uppajji cārudassano <note>[cārunayano (sī. pī.)]</note>, sabbadhammavipassako.</gatha>
    <hangnum nr="304"/>
    <gatha type="1"> ‘‘Tamahaṃ  lokanāyakaṃ, upetvā narasārathiṃ;</gatha>
    <gatha type="last">Dhammaṃ bhaṇitaṃ sutvāna, pabbajiṃ anagāriyaṃ.</gatha>
    <hangnum nr="305"/>
    <gatha type="1"> ‘‘Dasavassasahassāni , tassa vīrassa sāsane;</gatha>
    <gatha type="last">Brahmacariyaṃ caritvāna, yuttayogā bahussutā.</gatha>
    <hangnum nr="306"/>
    <gatha type="1"> ‘‘Paccayākārakusalā, catusaccavisāradā;</gatha>
    <gatha type="last">Nipuṇā cittakathikā, satthusāsanakārikā.</gatha>
    <hangnum nr="307"/>
    <gatha type="1"> ‘‘Tato cutāhaṃ tusitaṃ, upapannā yasassinī;</gatha>
    <gatha type="last">Abhibhomi tahiṃ aññe, brahmacārīphalenahaṃ.</gatha>
    <hangnum nr="308"/>
    <gatha type="1"> ‘‘Yattha yatthūpapannāhaṃ, mahābhogā mahaddhanā;</gatha>
    <gatha type="last">Medhāvinī sīlavatī <note>[rūpavatī (sī. syā. pī.)]</note>, vinītaparisāpi ca.</gatha>
    <hangnum nr="309"/>
    <gatha type="1"> ‘‘Bhavāmi tena kammena, yogena jinasāsane;</gatha>
    <gatha type="last">Sabbā sampattiyo mayhaṃ, sulabhā manaso piyā.</gatha>
    <hangnum nr="310"/>
    <gatha type="1"> ‘‘Yopi  me bhavate bhattā, yattha yattha gatāyapi;</gatha>
    <gatha type="last">Vimāneti na maṃ koci, paṭipattibalena me.</gatha>
    <hangnum nr="311"/>
    <gatha type="1"> ‘‘Imamhi bhaddake kappe, brahmabandhu mahāyaso;</gatha>
    <gatha type="last">Nāmena koṇāgamano, uppajji vadataṃ varo.</gatha>
    <hangnum nr="312"/>
    <gatha type="1"> ‘‘Tadā hi bārāṇasiyaṃ, susamiddhakulappajā <note>[susamiddhi… (syā.)]</note>;</gatha>
    <gatha type="last">Dhanañjānī sumedhā ca, ahampi ca tayo janā.</gatha>
    <hangnum nr="313"/>
    <gatha type="1"> ‘‘Saṅghārāmamadāsimha, dānasahāyikā pure <note>[neke sahassike mune (syā.), dānaṃ sahassikaṃ mune (pī.)]</note>;</gatha>
    <gatha type="last">Saṅghassa ca vihārampi <note>[sasaṃghassa vihāraṃ hi (syā. pī.)]</note>, uddissa kārikā <note>[dāyikā (pī.)]</note> mayaṃ.</gatha>
    <hangnum nr="314"/>
    <gatha type="1"> ‘‘Tato cutā mayaṃ sabbā, tāvatiṃsūpagā ahuṃ;</gatha>
    <gatha type="last">Yasasā aggataṃ pattā, manussesu tatheva ca.</gatha>
    <hangnum nr="315"/>
    <gatha type="1"> ‘‘Imasmiṃyeva kappamhi, brahmabandhu mahāyaso;</gatha>
    <gatha type="last">Kassapo nāma gottena, uppajji vadataṃ varo.</gatha>
    <hangnum nr="316"/>
    <gatha type="1"> ‘‘Upaṭṭhāko mahesissa, tadā āsi narissaro;</gatha>
    <gatha type="last">Kāsirājā kikī nāma, bārāṇasipuruttame.</gatha>
    <hangnum nr="317"/>
    <gatha type="1"> ‘‘Tassāsiṃ  jeṭṭhikā dhītā, samaṇī iti vissutā;</gatha>
    <gatha type="last">Dhammaṃ sutvā jinaggassa, pabbajjaṃ samarocayiṃ.</gatha>
    <hangnum nr="318"/>
    <gatha type="1"> ‘‘Anujāni  na no tāto, agāreva tadā mayaṃ;</gatha>
    <gatha type="last">Vīsavassasahassāni, vicarimha atanditā.</gatha>
    <hangnum nr="319"/>
    <gatha type="1"> ‘‘Komāribrahmacariyaṃ, rājakaññā sukhedhitā;</gatha>
    <gatha type="last">Buddhopaṭṭhānaniratā, muditā satta dhītaro.</gatha>
    <hangnum nr="320"/>
    <gatha type="1"> ‘‘Samaṇī  samaṇaguttā ca, bhikkhunī bhikkhudāyikā;</gatha>
    <gatha type="last">Dhammā ceva sudhammā ca, sattamī saṅghadāyikā.</gatha>
    <hangnum nr="321"/>
    <gatha type="1"> ‘‘Ahaṃ uppalavaṇṇā ca, paṭācārā ca kuṇḍalā;</gatha>
    <gatha type="last">Kisāgotamī dhammadinnā, visākhā hoti sattamī.</gatha>
    <hangnum nr="322"/>
    <gatha type="1"> ‘‘Kadāci so narādicco, dhammaṃ desesi abbhutaṃ;</gatha>
    <gatha type="last">Mahānidānasuttantaṃ, sutvā taṃ pariyāpuṇiṃ.</gatha>
    <hangnum nr="323"/>
    <gatha type="1"> ‘‘Tehi kammehi sukatehi, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="324"/>
    <gatha type="1"> ‘‘Pacchime ca bhave dāni, sākalāya puruttame;</gatha>
    <gatha type="last">Rañño maddassa dhītāmhi, manāpā dayitā piyā.</gatha>
    <hangnum nr="325"/>
    <gatha type="1"> ‘‘Saha me jātamattamhi, khemaṃ tamhi pure ahu;</gatha>
    <gatha type="last">Tato khemāti nāmaṃ me, guṇato upapajjatha.</gatha>
    <hangnum nr="326"/>
    <gatha type="1"> ‘‘Yadāhaṃ yobbanaṃ pattā, rūpalāvaññabhūsitā <note>[rūpavaṇṇavibhūsitā (syā.), rūpavantā vibhūsitā (pī.), rūpavilāsabhūsitā (ka.)]</note>;</gatha>
    <gatha type="last">Tadā adāsi maṃ tāto, bimbisārassa rājino.</gatha>
    <hangnum nr="327"/>
    <gatha type="1"> ‘‘Tassāhaṃ suppiyā āsiṃ, rūpake lāyane ratā;</gatha>
    <gatha type="last">Rūpānaṃ dosavādīti, na upesiṃ mahādayaṃ.</gatha>
    <hangnum nr="328"/>
    <gatha type="1"> ‘‘Bimbisāro tadā rājā, mamānuggahabuddhiyā;</gatha>
    <gatha type="last">Vaṇṇayitvā veḷuvanaṃ, gāyake gāpayī mamaṃ.</gatha>
    <hangnum nr="329"/>
    <gatha type="1"> ‘‘Rammaṃ veḷuvanaṃ yena, na diṭṭhaṃ sugatālayaṃ;</gatha>
    <gatha type="last">Na tena nandanaṃ diṭṭhaṃ, iti maññāmase mayaṃ.</gatha>
    <hangnum nr="330"/>
    <gatha type="1"> ‘‘Yena  veḷuvanaṃ diṭṭhaṃ, naranandananandanaṃ;</gatha>
    <gatha type="last">Sudiṭṭhaṃ nandanaṃ tena, amarindasunandanaṃ.</gatha>
    <hangnum nr="331"/>
    <gatha type="1"> ‘‘Vihāya  nandanaṃ devā, otaritvā mahītalaṃ <note>[mahītale (syā. pī.)]</note>;</gatha>
    <gatha type="last">Rammaṃ veḷuvanaṃ disvā, na tappanti suvimhitā.</gatha>
    <hangnum nr="332"/>
    <gatha type="1"> ‘‘Rājapuññena  nibbattaṃ, buddhapuññena bhūsitaṃ;</gatha>
    <gatha type="last">Ko vattā tassa nissesaṃ, vanassa guṇasañcayaṃ.</gatha>
    <hangnum nr="333"/>
    <gatha type="1"> ‘‘Taṃ sutvā vanasamiddhaṃ, mama sotamanoharaṃ;</gatha>
    <gatha type="last">Daṭṭhukāmā tamuyyānaṃ, rañño ārocayiṃ tadā.</gatha>
    <hangnum nr="334"/>
    <gatha type="1"> ‘‘Mahatā parivārena, tadā ca so <note>[tadā maṃ so (syā. pī.)]</note> mahīpati;</gatha>
    <gatha type="last">Maṃ pesesi <note>[saṃpesesi (syā.), sampāpesi (pī.)]</note> tamuyyānaṃ, dassanāya samussukaṃ.</gatha>
    <hangnum nr="335"/>
    <gatha type="1"> ‘‘Gaccha passa mahābhoge, vanaṃ nettarasāyanaṃ;</gatha>
    <gatha type="last">Yaṃ sadā bhāti siriyā, sugatābhānurañjitaṃ.</gatha>
    <hangnum nr="336"/>
    <gatha type="1"> ‘‘Yadā ca piṇḍāya muni, giribbajapuruttamaṃ;</gatha>
    <gatha type="last">Paviṭṭhohaṃ tadāyeva, vanaṃ daṭṭhumupāgamiṃ.</gatha>
    <hangnum nr="337"/>
    <gatha type="1"> ‘‘Tadā taṃ phullavipinaṃ, nānābhamarakūjitaṃ;</gatha>
    <gatha type="last">Kokilāgītasahitaṃ, mayūragaṇanaccitaṃ.</gatha>
    <hangnum nr="338"/>
    <gatha type="1"> ‘‘Appasaddamanākiṇṇaṃ, nānācaṅkamabhūsitaṃ;</gatha>
    <gatha type="last">Kuṭimaṇḍapasaṅkiṇṇaṃ, yogīvaravirājitaṃ.</gatha>
    <hangnum nr="339"/>
    <gatha type="1"> ‘‘Vicarantī amaññissaṃ, saphalaṃ nayanaṃ mama;</gatha>
    <gatha type="last">Tatthāpi taruṇaṃ bhikkhuṃ, yuttaṃ disvā vicintayiṃ.</gatha>
    <hangnum nr="340"/>
    <gatha type="1"> ‘‘‘Īdise  vipine ramme, ṭhitoyaṃ navayobbane;</gatha>
    <gatha type="last">Vasantamiva kantena, rūpena ca samanvito.</gatha>
    <hangnum nr="341"/>
    <gatha type="1"> ‘‘‘Nisinno rukkhamūlamhi, muṇḍo saṅghāṭipāruto;</gatha>
    <gatha type="last">Jhāyate vatayaṃ bhikkhu, hitvā visayajaṃ ratiṃ.</gatha>
    <hangnum nr="342"/>
    <gatha type="1"> ‘‘‘Nanu nāma gahaṭṭhena, kāmaṃ bhutvā yathāsukhaṃ;</gatha>
    <gatha type="last">Pacchā jiṇṇena dhammoyaṃ, caritabbo subhaddako’.</gatha>
    <hangnum nr="343"/>
    <gatha type="1"> ‘‘Suññakanti  viditvāna, gandhagehaṃ jinālayaṃ;</gatha>
    <gatha type="last">Upetvā jinamaddakkhaṃ, udayantaṃva bhākaraṃ.</gatha>
    <hangnum nr="344"/>
    <gatha type="1"> ‘‘Ekakaṃ sukhamāsīnaṃ, bījamānaṃ varitthiyā;</gatha>
    <gatha type="last">Disvānevaṃ vicintesiṃ, nāyaṃ lūkho narāsabho.</gatha>
    <hangnum nr="345"/>
    <gatha type="1"> ‘‘Sā kaññā kanakābhāsā, padumānanalocanā;</gatha>
    <gatha type="last">Bimboṭṭhī kundadasanā, manonettarasāyanā.</gatha>
    <hangnum nr="346"/>
    <gatha type="1"> ‘‘Hemadolābhasavanā <note>[hemadolā suvadīnā (syā.)]</note>, kalikākārasutthanī <note>[kalasākārasuttanī (sī. pī.), kamalākārasuttanī (syā.)]</note>;</gatha>
    <gatha type="last">Vedimajjhāva sussoṇī <note>[kanumajjhāva sussoṇī (sī.), vedimajjhā varasoṇī (syā. pī.)]</note>, rambhoru cārubhūsanā.</gatha>
    <hangnum nr="347"/>
    <gatha type="1"> ‘‘Rattaṃsakupasaṃbyānā, nīlamaṭṭhanivāsanā;</gatha>
    <gatha type="last">Atappaneyyarūpena, hāsabhāvasamanvitā <note>[hāvabhāvasamanvitā (sī.), sabbābharaṇamaṇḍitā (syā.)]</note>.</gatha>
    <hangnum nr="348"/>
    <gatha type="1"> ‘‘Disvā tamevaṃ cintesiṃ, ahoyamabhirūpinī;</gatha>
    <gatha type="last">Na mayānena nettena, diṭṭhapubbā kudācanaṃ.</gatha>
    <hangnum nr="349"/>
    <gatha type="1"> ‘‘Tato jarābhibhūtā sā, vivaṇṇā vikatānanā;</gatha>
    <gatha type="last">Bhinnadantā setasirā, salālā vadanāsuci.</gatha>
    <hangnum nr="350"/>
    <gatha type="1"> ‘‘Saṅkhittakaṇṇā  setakkhī, lambāsubhapayodharā;</gatha>
    <gatha type="last">Valivitatasabbaṅgī, sirāvitatadehinī.</gatha>
    <hangnum nr="351"/>
    <gatha type="1"> ‘‘Nataṅgā daṇḍadutiyā, upphāsulikatā <note>[uppaṇḍupaṇḍukā (sī. syā.)]</note> kisā;</gatha>
    <gatha type="last">Pavedhamānā patitā, nissasantī muhuṃ muhuṃ.</gatha>
    <hangnum nr="352"/>
    <gatha type="1"> ‘‘Tato me āsi saṃvego, abbhuto lomahaṃsano;</gatha>
    <gatha type="last">Dhiratthu rūpaṃ asuciṃ, ramante yattha bālisā.</gatha>
    <hangnum nr="353"/>
    <gatha type="1"> ‘‘Tadā mahākāruṇiko, disvā saṃviggamānasaṃ;</gatha>
    <gatha type="last">Udaggacitto sugato, imā gāthā abhāsatha.</gatha>
    <hangnum nr="354"/>
    <gatha type="1"> ‘‘‘Āturaṃ  asuciṃ pūtiṃ, passa kheme samussayaṃ;</gatha>
    <gatha type="last">Uggharantaṃ paggharantaṃ, bālānaṃ abhinanditaṃ.</gatha>
    <hangnum nr="355"/>
    <gatha type="1"> ‘‘‘Asubhāya  cittaṃ bhāvehi, ekaggaṃ susamāhitaṃ;</gatha>
    <gatha type="last">Sati kāyagatā tyatthu, nibbidā bahulā bhava.</gatha>
    <hangnum nr="356"/>
    <gatha type="1"> ‘‘‘Yathā idaṃ tathā etaṃ, yathā etaṃ tathā idaṃ;</gatha>
    <gatha type="last">Ajjhattañca bahiddhā ca, kāye chandaṃ virājaya.</gatha>
    <hangnum nr="357"/>
    <gatha type="1"> ‘‘‘Animittañca bhāvehi, mānānusayamujjaha;</gatha>
    <gatha type="last">Tato mānābhisamayā, upasantā carissasi.</gatha>
    <hangnum nr="358"/>
    <gatha type="1"> ‘‘‘Ye rāgarattānupatanti sotaṃ, sayaṃ kataṃ makkaṭakova jālaṃ;</gatha>
    <gatha type="last">Etampi chetvāna paribbajanti, na pekkhino <note>[anapekkhino (sī. syā. pī.)]</note> kāmasukhaṃ pahāya’.</gatha>
    <hangnum nr="359"/>
    <gatha type="1"> ‘‘Tato  kallitacittaṃ <note>[kallikacittaṃ (syā.), kalikacittaṃ (pī.)]</note> maṃ, ñatvāna narasārathi;</gatha>
    <gatha type="last">Mahānidānaṃ desesi, suttantaṃ vinayāya me.</gatha>
    <hangnum nr="360"/>
    <gatha type="1"> ‘‘Sutvā  suttantaseṭṭhaṃ taṃ, pubbasaññamanussariṃ;</gatha>
    <gatha type="last">Tattha ṭhitāvahaṃ santī, dhammacakkhuṃ visodhayiṃ.</gatha>
    <hangnum nr="361"/>
    <gatha type="1"> ‘‘Nipatitvā mahesissa, pādamūlamhi tāvade;</gatha>
    <gatha type="last">Accayaṃ desanatthāya, idaṃ vacanamabraviṃ.</gatha>
    <hangnum nr="362"/>
    <gatha type="1"> ‘‘‘Namo te sabbadassāvī, namo te karuṇākara;</gatha>
    <gatha type="last">Namo te tiṇṇasaṃsāra, namo te amataṃ dada.</gatha>
    <hangnum nr="363"/>
    <gatha type="1"> ‘‘‘Diṭṭhigahanapakkhandā <note>[… pakkhantā (sī. syā.)]</note>, kāmarāgavimohitā;</gatha>
    <gatha type="last">Tayā sammā upāyena, vinītā vinaye ratā.</gatha>
    <hangnum nr="364"/>
    <gatha type="1"> ‘‘‘Adassanena vibhogā <note>[vibbhogā (sī.), vihitā (syā.)]</note>, tādisānaṃ mahesinaṃ;</gatha>
    <gatha type="last">Anubhonti mahādukkhaṃ, sattā saṃsārasāgare.</gatha>
    <hangnum nr="365"/>
    <gatha type="1"> ‘‘‘Yadāhaṃ lokasaraṇaṃ, araṇaṃ araṇantaguṃ <note>[maraṇantagaṃ (syā.)]</note>;</gatha>
    <gatha type="last">Nāddasāmi adūraṭṭhaṃ, desayāmi <note>[desessāmi (syā.)]</note> tamaccayaṃ.</gatha>
    <hangnum nr="366"/>
    <gatha type="1"> ‘‘‘Mahāhitaṃ  varadadaṃ, ahitoti visaṅkitā;</gatha>
    <gatha type="last">Nopesiṃ rūpaniratā, desayāmi tamaccayaṃ’.</gatha>
    <hangnum nr="367"/>
    <gatha type="1"> ‘‘Tadā  madhuranigghoso, mahākāruṇiko jino;</gatha>
    <gatha type="last">Avoca tiṭṭha khemeti, siñcanto amatena maṃ.</gatha>
    <hangnum nr="368"/>
    <gatha type="1"> ‘‘Tadā paṇamya sirasā, katvā ca naṃ padakkhiṇaṃ;</gatha>
    <gatha type="last">Gantvā disvā narapatiṃ, idaṃ vacanamabraviṃ.</gatha>
    <hangnum nr="369"/>
    <gatha type="1"> ‘‘‘Aho  sammā upāyo te, cintitoyamarindama;</gatha>
    <gatha type="last">Vanadassanakāmāya, diṭṭho nibbānato muni.</gatha>
    <hangnum nr="370"/>
    <gatha type="1"> ‘‘‘Yadi te ruccate rāja <note>[rājā (syā.)]</note>, sāsane tassa tādino;</gatha>
    <gatha type="last">Pabbajissāmi rūpehaṃ, nibbinnā munivāṇinā’ <note>[munibhāṇinā (syā. pī.)]</note>.</gatha>
    <centered>Dutiyaṃ bhāṇavāraṃ.</centered>
    <hangnum nr="371"/>
    <gatha type="1"> ‘‘Añjaliṃ paggahetvāna, tadāha sa mahīpati;</gatha>
    <gatha type="last">‘Anujānāmi te bhadde, pabbajjā tava sijjhatu’.</gatha>
    <hangnum nr="372"/>
    <gatha type="1"> ‘‘Pabbajitvā tadā cāhaṃ, addhamāse <note>[sattamāse (syā.)]</note> upaṭṭhite;</gatha>
    <gatha type="last">Dīpodayañca bhedañca, disvā saṃviggamānasā.</gatha>
    <hangnum nr="373"/>
    <gatha type="1"> ‘‘Nibbinnā  sabbasaṅkhāre, paccayākārakovidā;</gatha>
    <gatha type="last">Caturoghe atikkamma, arahattamapāpuṇiṃ.</gatha>
    <hangnum nr="374"/>
    <gatha type="1"> ‘‘Iddhīsu ca vasī āsiṃ, dibbāya sotadhātuyā;</gatha>
    <gatha type="last">Cetopariyañāṇassa, vasī cāpi bhavāmahaṃ.</gatha>
    <hangnum nr="375"/>
    <gatha type="1"> ‘‘Pubbenivāsaṃ jānāmi, dibbacakkhu visodhitaṃ;</gatha>
    <gatha type="last">Sabbāsavaparikkhīṇā, natthi dāni punabbhavo.</gatha>
    <hangnum nr="376"/>
    <gatha type="1"> ‘‘Atthadhammaniruttīsu, paṭibhāne tatheva ca;</gatha>
    <gatha type="last">Parisuddhaṃ mama ñāṇaṃ, uppannaṃ buddhasāsane.</gatha>
    <hangnum nr="377"/>
    <gatha type="1"> ‘‘Kusalāhaṃ visuddhīsu, kathāvatthuvisāradā;</gatha>
    <gatha type="last">Abhidhammanayaññū ca, vasippattāmhi sāsane.</gatha>
    <hangnum nr="378"/>
    <gatha type="1"> ‘‘Tato  toraṇavatthusmiṃ, raññā kosalasāminā;</gatha>
    <gatha type="last">Pucchitā nipuṇe pañhe, byākarontī yathātathaṃ.</gatha>
    <hangnum nr="379"/>
    <gatha type="1"> ‘‘Tadā sa rājā sugataṃ, upasaṅkamma pucchatha;</gatha>
    <gatha type="last">Tatheva buddho byākāsi, yathā te byākatā mayā.</gatha>
    <hangnum nr="380"/>
    <gatha type="1"> ‘‘Jino tasmiṃ guṇe tuṭṭho, etadagge ṭhapesi maṃ;</gatha>
    <gatha type="last">Mahāpaññānamaggāti, bhikkhunīnaṃ naruttamo.</gatha>
    <hangnum nr="381"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavā.</gatha>
    <hangnum nr="382"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="383"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ khemā bhikkhunī imā gāthāyo abhāsitthāti.</paragraph>
    <centered>Khemātheriyāpadānaṃ aṭṭhamaṃ.</centered>
    <subhead>9. Uppalavaṇṇātherīapadānaṃ</subhead>
    <hangnum nr="384"/>
    <gatha type="1"> ‘‘Bhikkhunī uppalavaṇṇā, iddhiyā pāramiṃ gatā;</gatha>
    <gatha type="last">Vanditvā satthuno pāde, idaṃ vacanamabravi.</gatha>
    <hangnum nr="385"/>
    <gatha type="1"> ‘‘‘Nitthiṇṇā  jātisaṃsāraṃ <note>[jātisaṃsārā (pī.)]</note>, pattāhaṃ acalaṃ padaṃ;</gatha>
    <gatha type="last">Sabbadukkhaṃ mayā khīṇaṃ, ārocemi mahāmuni.</gatha>
    <hangnum nr="386"/>
    <gatha type="1"> ‘‘‘Yāvatā  parisā atthi, pasannā jinasāsane;</gatha>
    <gatha type="last">Yassā ca meparādhotthi, khamantu jinasammukhā.</gatha>
    <hangnum nr="387"/>
    <gatha type="1"> ‘‘‘Saṃsāre saṃsarantiyā <note>[saṃsarantā me (syā.)]</note>, khalitaṃ me sace bhave;</gatha>
    <gatha type="last">Ārocemi mahāvīra, aparādhaṃ khamassu taṃ <note>[me (syā.)]</note>.</gatha>
    <hangnum nr="388"/>
    <gatha type="1"> ‘‘‘Iddhiñcāpi nidassehi, mama sāsanakārike;</gatha>
    <gatha type="last">Catasso parisā ajja, kaṅkhaṃ chindāhi yāvatā.</gatha>
    <hangnum nr="389"/>
    <gatha type="1"> ‘‘‘Dhītā tuyhaṃ mahāvīra, paññavanta jutindhara;</gatha>
    <gatha type="last">Bahuñca dukkaraṃ kammaṃ, kataṃ me atidukkaraṃ.</gatha>
    <hangnum nr="390"/>
    <gatha type="1"> ‘‘‘Uppalasseva  me vaṇṇo, nāmenuppalanāmikā;</gatha>
    <gatha type="last">Sāvikā te mahāvīra, pāde vandāmi cakkhuma.</gatha>
    <hangnum nr="391"/>
    <gatha type="1"> ‘‘‘Rāhulo ca ahañceva, nekajātisate bahū;</gatha>
    <gatha type="last">Ekasmiṃ sambhave jātā, samānachandamānasā.</gatha>
    <hangnum nr="392"/>
    <gatha type="1"> ‘‘‘Nibbatti ekato hoti, jātiyāpi ca ekato <note>[jātīsu bahuso mama (sī.)]</note>;</gatha>
    <gatha type="last">Pacchime bhave sampatte, ubhopi nānāsambhavā.</gatha>
    <hangnum nr="393"/>
    <gatha type="1"> ‘‘‘Putto ca rāhulo nāma, dhītā uppalasavhayā;</gatha>
    <gatha type="last">Passa vīra mamaṃ iddhiṃ, balaṃ dassemi satthuno.</gatha>
    <hangnum nr="394"/>
    <gatha type="1"> ‘‘‘Mahāsamudde  caturo, pakkhipi hatthapātiyaṃ;</gatha>
    <gatha type="last">Telaṃ hatthagatañceva, khiḍḍo <note>[vejjo (sī. pī.)]</note> komārako yathā.</gatha>
    <hangnum nr="395"/>
    <gatha type="1"> ‘‘‘Ubbattayitvā pathaviṃ, pakkhipi hatthapātiyaṃ;</gatha>
    <gatha type="last">Cittaṃ muñjaṃ yathā nāma, luñci komārako yuvā.</gatha>
    <hangnum nr="396"/>
    <gatha type="1"> ‘‘‘Cakkavāḷasamaṃ  pāṇiṃ, chādayitvāna matthake;</gatha>
    <gatha type="last">Vassāpetvāna phusitaṃ, nānāvaṇṇaṃ punappunaṃ.</gatha>
    <hangnum nr="397"/>
    <gatha type="1"> ‘‘‘Bhūmiṃ udukkhalaṃ katvā, dhaññaṃ katvāna sakkharaṃ;</gatha>
    <gatha type="last">Sineruṃ musalaṃ katvā, maddi komārikā yathā.</gatha>
    <hangnum nr="398"/>
    <gatha type="1"> ‘‘‘Dhītāhaṃ buddhaseṭṭhassa, nāmenuppalasavhayā;</gatha>
    <gatha type="last">Abhiññāsu vasībhūtā, tava sāsanakārikā.</gatha>
    <hangnum nr="399"/>
    <gatha type="1"> ‘‘‘Nānāvikubbanaṃ  katvā, dassetvā lokanāyakaṃ;</gatha>
    <gatha type="last">Nāmagottañca sāvetvā <note>[pakāsetvā (syā.)]</note>, pāde vandāmi cakkhuma.</gatha>
    <hangnum nr="400"/>
    <gatha type="1"> ‘‘‘Iddhīsu ca vasī homi, dibbāya sotadhātuyā;</gatha>
    <gatha type="last">Cetopariyañāṇassa, vasī homi mahāmune.</gatha>
    <hangnum nr="401"/>
    <gatha type="1"> ‘‘‘Pubbenivāsaṃ jānāmi, dibbacakkhu visodhitaṃ;</gatha>
    <gatha type="last">Sabbāsavaparikkhīṇā, natthi dāni punabbhavo.</gatha>
    <hangnum nr="402"/>
    <gatha type="1"> ‘‘‘Atthadhammaniruttīsu, paṭibhāne tatheva ca;</gatha>
    <gatha type="last">Ñāṇaṃ me vimalaṃ <note>[vipulaṃ (syā.)]</note> suddhaṃ, sabhāvena mahesino.</gatha>
    <hangnum nr="403"/>
    <gatha type="1"> ‘‘‘Purimānaṃ  jinaggānaṃ, saṅgamaṃ te nidassitaṃ <note>[sammukhā ca parammukhā (sī.)]</note>;</gatha>
    <gatha type="last">Adhikāraṃ bahuṃ mayhaṃ, tuyhatthāya mahāmuni.</gatha>
    <hangnum nr="404"/>
    <gatha type="1"> ‘‘‘Yaṃ mayā pūritaṃ kammaṃ, kusalaṃ sara me muni;</gatha>
    <gatha type="last">Tavatthāya mahāvīra, puññaṃ upacitaṃ mayā.</gatha>
    <hangnum nr="405"/>
    <gatha type="1"> ‘‘‘Abhabbaṭṭhāne vajjetvā, vārayantī <note>[parivajjanti (sī.), paripācento (syā.)]</note> anācaraṃ;</gatha>
    <gatha type="last">Tavatthāya mahāvīra, cattaṃ me jīvituttamaṃ.</gatha>
    <hangnum nr="406"/>
    <gatha type="1"> ‘‘‘Dasakoṭisahassāni , adāsiṃ mama jīvitaṃ;</gatha>
    <gatha type="last">Pariccattā ca me homi, tavatthāya mahāmuni.</gatha>
    <hangnum nr="407"/>
    <gatha type="1"> ‘‘‘Tadātivimhitā sabbā, sirasāva katañjalī;</gatha>
    <gatha type="last">Avocayye kathaṃ āsi, atuliddhiparakkamā’.</gatha>
    <hangnum nr="408"/>
    <gatha type="1"> ‘‘Satasahassito  kappe, nāgakaññā ahaṃ tadā;</gatha>
    <gatha type="last">Vimalā nāma nāmena, kaññānaṃ sādhusammatā.</gatha>
    <hangnum nr="409"/>
    <gatha type="1"> ‘‘Mahorago mahānāgo, pasanno jinasāsane;</gatha>
    <gatha type="last">Padumuttaraṃ mahātejaṃ, nimantesi sasāvakaṃ.</gatha>
    <hangnum nr="410"/>
    <gatha type="1"> ‘‘Ratanamayaṃ maṇḍapaṃ, pallaṅkaṃ ratanāmayaṃ;</gatha>
    <gatha type="last">Ratanaṃ vālukākiṇṇaṃ, upabhogaṃ ratanāmayaṃ.</gatha>
    <hangnum nr="411"/>
    <gatha type="1"> ‘‘Maggañca paṭiyādesi, ratanaddhajabhūsitaṃ;</gatha>
    <gatha type="last">Paccuggantvāna sambuddhaṃ, vajjanto tūriyehi so.</gatha>
    <hangnum nr="412"/>
    <gatha type="1"> ‘‘Parisāhi ca catūhi <note>[parisāhi catūhi so (sī.), parisāhi catasso hi (pī.)]</note>, parivuto <note>[sahito (sī.), pharate (syā.), pareto (pī.)]</note> lokanāyako;</gatha>
    <gatha type="last">Mahoragassa bhavane, nisīdi paramāsane.</gatha>
    <hangnum nr="413"/>
    <gatha type="1"> ‘‘Annaṃ  pānaṃ khādanīyaṃ, bhojanañca mahārahaṃ;</gatha>
    <gatha type="last">Varaṃ varañca pādāsi, nāgarājā mahāyasaṃ.</gatha>
    <hangnum nr="414"/>
    <gatha type="1"> ‘‘Bhuñjitvāna sambuddho, pattaṃ dhovitvā yoniso;</gatha>
    <gatha type="last">Anumodanīyaṃkāsi, nāgakaññā mahiddhikā.</gatha>
    <hangnum nr="415"/>
    <gatha type="1"> ‘‘Sabbaññuṃ  phullitaṃ disvā, nāgakaññā mahāyasaṃ;</gatha>
    <gatha type="last">Pasannaṃ satthuno cittaṃ, sunibandhañca mānasaṃ.</gatha>
    <hangnum nr="416"/>
    <gatha type="1"> ‘‘Mamañca  cittamaññāya, jalajuttamanāmako;</gatha>
    <gatha type="last">Tasmiṃ khaṇe mahāvīro, bhikkhuniṃ dassayiddhiyā.</gatha>
    <hangnum nr="417"/>
    <gatha type="1"> ‘‘Iddhī anekā dassesi, bhikkhunī sā visāradā;</gatha>
    <gatha type="last">Pamoditā vedajātā, satthāraṃ idamabravi <note>[etadabraviṃ (syā. pī.)]</note>.</gatha>
    <hangnum nr="418"/>
    <gatha type="1"> ‘‘‘Addasāhaṃ imaṃ iddhiṃ, sumanaṃ itarāyapi;</gatha>
    <gatha type="last">Kathaṃ ahosi sā vīra, iddhiyā suvisāradā’.</gatha>
    <hangnum nr="419"/>
    <gatha type="1"> ‘‘‘Orasā mukhato jātā, dhītā mama mahiddhikā;</gatha>
    <gatha type="last">Mamānusāsanikarā, iddhiyā suvisāradā’.</gatha>
    <hangnum nr="420"/>
    <gatha type="1"> ‘‘Buddhassa vacanaṃ sutvā, evaṃ patthesahaṃ tadā <note>[tuṭṭhā evaṃ avocahaṃ (syā.), evamahosahaṃ tadā (ka.)]</note>;</gatha>
    <gatha type="last">Ahampi tādisā homi, iddhiyā suvisāradā.</gatha>
    <hangnum nr="421"/>
    <gatha type="1"> ‘‘Pamoditāhaṃ  sumanā, patthe uttamamānasā <note>[pattauttamamānasā (sī. syā. pī.)]</note>;</gatha>
    <gatha type="last">Anāgatamhi addhāne, īdisā homi nāyaka.</gatha>
    <hangnum nr="422"/>
    <gatha type="1"> ‘‘Maṇimayamhi pallaṅke, maṇḍapamhi pabhassare;</gatha>
    <gatha type="last">Annapānena tappetvā, sasaṅghaṃ lokanāyakaṃ.</gatha>
    <hangnum nr="423"/>
    <gatha type="1"> ‘‘Nāgānaṃ pavaraṃ pupphaṃ, aruṇaṃ nāma uppalaṃ;</gatha>
    <gatha type="last">Vaṇṇaṃ me īdisaṃ hotu, pūjesiṃ lokanāyakaṃ.</gatha>
    <hangnum nr="424"/>
    <gatha type="1"> ‘‘Tena kammena sukatena, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="425"/>
    <gatha type="1"> ‘‘Tato cutāhaṃ manuje, upapannā sayambhuno;</gatha>
    <gatha type="last">Uppalehi paṭicchannaṃ, piṇḍapātamadāsahaṃ.</gatha>
    <hangnum nr="426"/>
    <gatha type="1"> ‘‘Ekanavutito  kappe, vipassī nāma nāyako;</gatha>
    <gatha type="last">Uppajji cārudassano, sabbadhammesu cakkhumā.</gatha>
    <hangnum nr="427"/>
    <gatha type="1"> ‘‘Seṭṭhidhītā  tadā hutvā, bārāṇasipuruttame;</gatha>
    <gatha type="last">Nimantetvāna sambuddhaṃ, sasaṅghaṃ lokanāyakaṃ.</gatha>
    <hangnum nr="428"/>
    <gatha type="1"> ‘‘Mahādānaṃ  daditvāna, uppalehi vināyakaṃ;</gatha>
    <gatha type="last">Pūjayitvā cetasāva <note>[ca teheva (syā. pī.)]</note>, vaṇṇasobhaṃ apatthayiṃ.</gatha>
    <hangnum nr="429"/>
    <gatha type="1"> ‘‘Imamhi bhaddake kappe, brahmabandhu mahāyaso;</gatha>
    <gatha type="last">Kassapo nāma gottena, uppajji vadataṃ varo.</gatha>
    <hangnum nr="430"/>
    <gatha type="1"> ‘‘Upaṭṭhāko mahesissa, tadā āsi narissaro;</gatha>
    <gatha type="last">Kāsirājā kikī nāma, bārāṇasipuruttame.</gatha>
    <hangnum nr="431"/>
    <gatha type="1"> ‘‘Tassāsiṃ dutiyā dhītā, samaṇaguttasavhayā;</gatha>
    <gatha type="last">Dhammaṃ sutvā jinaggassa, pabbajjaṃ samarocayiṃ.</gatha>
    <hangnum nr="432"/>
    <gatha type="1"> ‘‘Anujāni na no tāto, agāreva tadā mayaṃ;</gatha>
    <gatha type="last">Vīsavassasahassāni, vicarimha atanditā.</gatha>
    <hangnum nr="433"/>
    <gatha type="1"> ‘‘Komāribrahmacariyaṃ, rājakaññā sukhedhitā;</gatha>
    <gatha type="last">Buddhopaṭṭhānaniratā, muditā sattadhītaro.</gatha>
    <hangnum nr="434"/>
    <gatha type="1"> ‘‘Samaṇī samaṇaguttā ca, bhikkhunī bhikkhudāyikā <note>[bhikkhudāsikā (sī. syā.)]</note>;</gatha>
    <gatha type="last">Dhammā ceva sudhammā ca, sattamī saṅghadāyikā <note>[saṃghadāsikā (sī. syā.)]</note>.</gatha>
    <hangnum nr="435"/>
    <gatha type="1"> ‘‘Ahaṃ khemā ca sappaññā, paṭācārā ca kuṇḍalā;</gatha>
    <gatha type="last">Kisāgotamī dhammadinnā, visākhā hoti sattamī.</gatha>
    <hangnum nr="436"/>
    <gatha type="1"> ‘‘Tehi  kammehi sukatehi, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="437"/>
    <gatha type="1"> ‘‘Tato cutā manussesu, upapannā mahākule;</gatha>
    <gatha type="last">Pītaṃ maṭṭhaṃ varaṃ dussaṃ, adaṃ arahato ahaṃ.</gatha>
    <hangnum nr="438"/>
    <gatha type="1"> ‘‘Tato cutāriṭṭhapure, jātā vippakule ahaṃ;</gatha>
    <gatha type="last">Dhītā tiriṭivacchassa, ummādantī manoharā.</gatha>
    <hangnum nr="439"/>
    <gatha type="1"> ‘‘Tato cutā janapade, kule aññatare ahaṃ;</gatha>
    <gatha type="last">Pasūtā nātiphītamhi, sāliṃ gopemahaṃ tadā.</gatha>
    <hangnum nr="440"/>
    <gatha type="1"> ‘‘Disvā paccekasambuddhaṃ, pañcalājāsatānihaṃ;</gatha>
    <gatha type="last">Datvā padumacchannāni, pañca puttasatānihaṃ.</gatha>
    <hangnum nr="441"/>
    <gatha type="1"> ‘‘Patthayiṃ  tepi patthesuṃ, madhuṃ datvā sayambhuno;</gatha>
    <gatha type="last">Tato cutā araññehaṃ, ajāyiṃ padumodare.</gatha>
    <hangnum nr="442"/>
    <gatha type="1"> ‘‘Kāsirañño mahesīhaṃ, hutvā sakkatapūjitā;</gatha>
    <gatha type="last">Ajaniṃ rājaputtānaṃ, anūnaṃ satapañcakaṃ.</gatha>
    <hangnum nr="443"/>
    <gatha type="1"> ‘‘Yadā te yobbanappattā, kīḷantā jalakīḷitaṃ;</gatha>
    <gatha type="last">Disvā opattapadumaṃ, āsuṃ paccekanāyakā.</gatha>
    <hangnum nr="444"/>
    <gatha type="1"> ‘‘Sāhaṃ tehi vinābhūtā, sutavīrehi sokinī <note>[sutavarehi sokinī (sī. syā.)]</note>;</gatha>
    <gatha type="last">Cutā isigilipasse, gāmakamhi ajāyihaṃ.</gatha>
    <hangnum nr="445"/>
    <gatha type="1"> ‘‘Yadā buddhā sutamatī, sutānaṃ bhattunopi ca <note>[kasataṃ tadā (sī.), attanopi ca (syā.)]</note>;</gatha>
    <gatha type="last">Yāguṃ ādāya gacchantī, aṭṭha paccekanāyake.</gatha>
    <hangnum nr="446"/>
    <gatha type="1"> ‘‘Bhikkhāya  gāmaṃ gacchante, disvā putte anussariṃ;</gatha>
    <gatha type="last">Khīradhārā viniggacchi, tadā me puttapemasā.</gatha>
    <hangnum nr="447"/>
    <gatha type="1"> ‘‘Tato tesaṃ adaṃ yāguṃ, pasannā sehi pāṇibhi;</gatha>
    <gatha type="last">Tato cutāhaṃ tidasaṃ, nandanaṃ upapajjahaṃ.</gatha>
    <hangnum nr="448"/>
    <gatha type="1"> ‘‘Anubhotvā sukhaṃ dukkhaṃ, saṃsaritvā bhavābhave;</gatha>
    <gatha type="last">Tavatthāya mahāvīra, pariccattañca jīvitaṃ.</gatha>
    <hangnum nr="449"/>
    <gatha type="1"> ‘‘Evaṃ  bahuvidhaṃ dukkhaṃ, sampattī ca bahubbidhā;</gatha>
    <gatha type="last">Pacchime bhave sampatte, jātā sāvatthiyaṃ pure.</gatha>
    <hangnum nr="450"/>
    <gatha type="1"> ‘‘Mahādhanaseṭṭhikule, sukhite sajjite tathā;</gatha>
    <gatha type="last">Nānāratanapajjote, sabbakāmasamiddhine.</gatha>
    <hangnum nr="451"/>
    <gatha type="1"> ‘‘Sakkatā pūjitā ceva, mānitāpacitā tathā;</gatha>
    <gatha type="last">Rūpasīrimanuppattā <note>[rūpasobhaggasampannā (sī.)]</note>, kulesu atisakkatā <note>[abhisammatā (sī.)]</note>.</gatha>
    <hangnum nr="452"/>
    <gatha type="1"> ‘‘Atīva patthitā cāsiṃ, rūpabhogasirīhi ca;</gatha>
    <gatha type="last">Patthitā seṭṭhiputtehi, anekehi satehipi.</gatha>
    <hangnum nr="453"/>
    <gatha type="1"> ‘‘Agāraṃ pajahitvāna, pabbajiṃ anagāriyaṃ;</gatha>
    <gatha type="last">Aḍḍhamāse asampatte, catusaccamapāpuṇiṃ.</gatha>
    <hangnum nr="454"/>
    <gatha type="1"> ‘‘Iddhiyā  abhinimmitvā, caturassaṃ rathaṃ ahaṃ;</gatha>
    <gatha type="last">Buddhassa pāde vandissaṃ, lokanāthassa tādino.</gatha>
    <hangnum nr="455"/>
    <gatha type="1"> ‘‘‘Supupphitaggaṃ  upagamma pādapaṃ <note>[bhikkhunī (sī. pī. ka.) therīgā. 230]</note>, ekā tuvaṃ tiṭṭhasi sālamūle;</gatha>
    <gatha type="last">Na  cāpi te dutiyo atthi koci <note>[na catthi te dutiyā vaṇṇadhātu (sī. pī. ka.)]</note>, bāle na tvaṃ bhāyasi dhuttakānaṃ’.</gatha>
    <hangnum nr="456"/>
    <gatha type="1"> ‘‘‘Sataṃ sahassānipi dhuttakānaṃ <note>[sahassānampi dhuttakānaṃ (pī.) therīgā. 231]</note>, samāgatā edisakā bhaveyyuṃ;</gatha>
    <gatha type="last">Lomaṃ na iñje na sampavedhe, kiṃ me tuvaṃ māra karissaseko <note>[na māra bhāyāmi tavekikāpi (sī. ka.) … tamekikāsiṃ (pī.)]</note>.</gatha>
    <hangnum nr="457"/>
    <gatha type="1"> ‘‘‘Esā antaradhāyāmi, kucchiṃ vā pavisāmi te;</gatha>
    <gatha type="last">Bhamukantarikāyampi, tiṭṭhantiṃ maṃ na dakkhasi.</gatha>
    <hangnum nr="458"/>
    <gatha type="1"> ‘‘‘Cittasmiṃ vasībhūtāmhi, iddhipādā subhāvitā;</gatha>
    <gatha type="last">Sabbabandhanamuttāmhi, na taṃ bhāyāmi āvuso.</gatha>
    <hangnum nr="459"/>
    <gatha type="1"> ‘‘‘Sattisūlūpamā kāmā, khandhāsaṃ adhikuṭṭanā;</gatha>
    <gatha type="last">Yaṃ tvaṃ kāmaratiṃ brūsi, aratī dāni sā mama.</gatha>
    <hangnum nr="460"/>
    <gatha type="1"> ‘‘‘Sabbattha  vihatā nandī, tamokhandho padālito;</gatha>
    <gatha type="last">Evaṃ jānāhi pāpima, nihato tvamasi antaka’.</gatha>
    <hangnum nr="461"/>
    <gatha type="1"> ‘‘Jino tamhi guṇe tuṭṭho, etadagge ṭhapesi maṃ;</gatha>
    <gatha type="last">Aggā iddhimatīnanti, parisāsu vināyako.</gatha>
    <hangnum nr="462"/>
    <gatha type="1"> ‘‘Pariciṇṇo mayā satthā, kataṃ buddhassa sāsanaṃ;</gatha>
    <gatha type="last">Ohito garuko bhāro, bhavanetti samūhatā.</gatha>
    <hangnum nr="463"/>
    <gatha type="1"> ‘‘Yassatthāya pabbajitā, agārasmānagāriyaṃ;</gatha>
    <gatha type="last">So me attho anuppatto, sabbasaṃyojanakkhayo.</gatha>
    <hangnum nr="464"/>
    <gatha type="1"> ‘‘Cīvaraṃ  piṇḍapātañca, paccayaṃ sayanāsanaṃ;</gatha>
    <gatha type="last">Khaṇena upanāmenti, sahassāni samantato.</gatha>
    <hangnum nr="465"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavā;</gatha>
    <hangnum nr="466"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="467"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ uppalavaṇṇā bhikkhunī imā gāthāyo abhāsitthāti.</paragraph>
    <centered>Uppalavaṇṇātheriyāpadānaṃ navamaṃ.</centered>
    <subhead>10. Paṭācārātherīapadānaṃ</subhead>
    <hangnum nr="468"/>
    <gatha type="1"> ‘‘Padumuttaro  nāma jino, sabbadhammāna pāragū;</gatha>
    <gatha type="last">Ito satasahassamhi, kappe uppajji nāyako.</gatha>
    <hangnum nr="469"/>
    <gatha type="1"> ‘‘Tadāhaṃ haṃsavatiyaṃ, jātā seṭṭhikule ahuṃ;</gatha>
    <gatha type="last">Nānāratanapajjote, mahāsukhasamappitā.</gatha>
    <hangnum nr="470"/>
    <gatha type="1"> ‘‘Upetvā taṃ mahāvīraṃ, assosiṃ dhammadesanaṃ;</gatha>
    <gatha type="last">Tato jātapasādāhaṃ, upesiṃ saraṇaṃ jinaṃ.</gatha>
    <hangnum nr="471"/>
    <gatha type="1"> ‘‘Tato vinayadhārīnaṃ, aggaṃ vaṇṇesi nāyako;</gatha>
    <gatha type="last">Bhikkhuniṃ lajjiniṃ tādiṃ, kappākappavisāradaṃ.</gatha>
    <hangnum nr="472"/>
    <gatha type="1"> ‘‘Tadā  muditacittāhaṃ, taṃ ṭhānamabhikaṅkhinī;</gatha>
    <gatha type="last">Nimantetvā dasabalaṃ, sasaṅghaṃ lokanāyakaṃ.</gatha>
    <hangnum nr="473"/>
    <gatha type="1"> ‘‘Bhojayitvāna sattāhaṃ, daditvāva ticīvaraṃ <note>[daditvā pattacīvaraṃ (syā.)]</note>;</gatha>
    <gatha type="last">Nipacca sirasā pāde, idaṃ vacanamabraviṃ.</gatha>
    <hangnum nr="474"/>
    <gatha type="1"> ‘‘‘Yā tayā vaṇṇitā vīra, ito aṭṭhamake muni;</gatha>
    <gatha type="last">Tādisāhaṃ bhavissāmi, yadi sijjhati nāyaka’.</gatha>
    <hangnum nr="475"/>
    <gatha type="1"> ‘‘Tadā  avoca maṃ satthā, ‘bhadde mā bhāyi assasa;</gatha>
    <gatha type="last">Anāgatamhi addhāne, lacchase taṃ manorathaṃ.</gatha>
    <hangnum nr="476"/>
    <gatha type="1"> ‘‘‘Satasahassito  kappe, okkākakulasambhavo;</gatha>
    <gatha type="last">Gotamo nāma gottena, satthā loke bhavissati.</gatha>
    <hangnum nr="477"/>
    <gatha type="1"> ‘‘‘Tassa dhammesu dāyādā, orasā dhammanimmitā;</gatha>
    <gatha type="last">Paṭācārāti nāmena, hessati satthu sāvikā’.</gatha>
    <hangnum nr="478"/>
    <gatha type="1"> ‘‘Tadāhaṃ muditā <note>[pamudī (ka.)]</note> hutvā, yāvajīvaṃ tadā jinaṃ;</gatha>
    <gatha type="last">Mettacittā paricariṃ, sasaṅghaṃ lokanāyakaṃ.</gatha>
    <hangnum nr="479"/>
    <gatha type="1"> ‘‘Tena kammena sukatena, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="480"/>
    <gatha type="1"> ‘‘Imamhi bhaddake kappe, brahmabandhu mahāyaso;</gatha>
    <gatha type="last">Kassapo nāma gottena, uppajji vadataṃ varo.</gatha>
    <hangnum nr="481"/>
    <gatha type="1"> ‘‘Upaṭṭhāko  mahesissa, tadā āsi narissaro;</gatha>
    <gatha type="last">Kāsirājā kikī nāma, bārāṇasipuruttame.</gatha>
    <hangnum nr="482"/>
    <gatha type="1"> ‘‘Tassāsiṃ  tatiyā dhītā, bhikkhunī iti vissutā;</gatha>
    <gatha type="last">Dhammaṃ sutvā jinaggassa, pabbajjaṃ samarocayiṃ.</gatha>
    <hangnum nr="483"/>
    <gatha type="1"> ‘‘Anujāni na no tāto, agāreva tadā mayaṃ;</gatha>
    <gatha type="last">Vīsavassasahassāni, vicarimha atanditā.</gatha>
    <hangnum nr="484"/>
    <gatha type="1"> ‘‘Komāribrahmacariyaṃ, rājakaññā sukhedhitā;</gatha>
    <gatha type="last">Buddhopaṭṭhānaniratā, muditā sattadhītaro.</gatha>
    <hangnum nr="485"/>
    <gatha type="1"> ‘‘Samaṇī samaṇaguttā ca, bhikkhunī bhikkhudāyikā;</gatha>
    <gatha type="last">Dhammā ceva sudhammā ca, sattamī saṅghadāyikā.</gatha>
    <hangnum nr="486"/>
    <gatha type="1"> ‘‘Ahaṃ uppalavaṇṇā ca, khemā bhaddā ca bhikkhunī;</gatha>
    <gatha type="last">Kisāgotamī dhammadinnā, visākhā hoti sattamī.</gatha>
    <hangnum nr="487"/>
    <gatha type="1"> ‘‘Tehi kammehi sukatehi, cetanāpaṇidhīhi ca;</gatha>
    <gatha type="last">Jahitvā mānusaṃ dehaṃ, tāvatiṃsamagacchahaṃ.</gatha>
    <hangnum nr="488"/>
    <gatha type="1"> ‘‘Pacchime ca bhave dāni, jātā seṭṭhikule ahaṃ;</gatha>
    <gatha type="last">Sāvatthiyaṃ puravare, iddhe phīte mahaddhane.</gatha>
    <hangnum nr="489"/>
    <gatha type="1"> ‘‘Yadā  ca yobbanūpetā, vitakkavasagā ahaṃ;</gatha>
    <gatha type="last">Naraṃ jārapatiṃ disvā, tena saddhiṃ agacchahaṃ.</gatha>
    <hangnum nr="490"/>
    <gatha type="1"> ‘‘Ekaputtapasūtāhaṃ , dutiyo kucchiyā mamaṃ;</gatha>
    <gatha type="last">Tadāhaṃ mātāpitaro, okkhāmīti <note>[ikkhāmīti (syā.), dakkhāmīti (sī.)]</note> sunicchitā.</gatha>
    <hangnum nr="491"/>
    <gatha type="1"> ‘‘Nārocesiṃ patiṃ mayhaṃ, tadā tamhi pavāsite;</gatha>
    <gatha type="last">Ekikā niggatā gehā, gantuṃ sāvatthimuttamaṃ.</gatha>
    <hangnum nr="492"/>
    <gatha type="1"> ‘‘Tato  me sāmi āgantvā, sambhāvesi pathe mamaṃ;</gatha>
    <gatha type="last">Tadā me kammajā vātā, uppannā atidāruṇā.</gatha>
    <hangnum nr="493"/>
    <gatha type="1"> ‘‘Uṭṭhito ca mahāmegho, pasūtisamaye mama;</gatha>
    <gatha type="last">Dabbatthāya tadā gantvā, sāmi sappena mārito.</gatha>
    <hangnum nr="494"/>
    <gatha type="1"> ‘‘Tadā vijātadukkhena, anāthā kapaṇā ahaṃ;</gatha>
    <gatha type="last">Kunnadiṃ pūritaṃ disvā, gacchantī sakulālayaṃ.</gatha>
    <hangnum nr="495"/>
    <gatha type="1"> ‘‘Bālaṃ  ādāya atariṃ, pārakūle ca ekakaṃ;</gatha>
    <gatha type="last">Sāyetvā <note>[pāyetvā (syā.), pātetvā (ka.)]</note> bālakaṃ puttaṃ, itaraṃ taraṇāyahaṃ.</gatha>
    <hangnum nr="496"/>
    <gatha type="1"> ‘‘Nivattā ukkuso hāsi, taruṇaṃ vilapantakaṃ;</gatha>
    <gatha type="last">Itarañca vahī soto, sāhaṃ sokasamappitā.</gatha>
    <hangnum nr="497"/>
    <gatha type="1"> ‘‘Sāvatthinagaraṃ gantvā, assosiṃ sajane mate;</gatha>
    <gatha type="last">Tadā avocaṃ sokaṭṭā, mahāsokasamappitā.</gatha>
    <hangnum nr="498"/>
    <gatha type="1"> ‘‘Ubho puttā kālaṅkatā, panthe mayhaṃ patī mato;</gatha>
    <gatha type="last">Mātā pitā ca bhātā ca, ekacitamhi ḍayhare.</gatha>
    <hangnum nr="499"/>
    <gatha type="1"> ‘‘Tadā kisā ca paṇḍu ca, anāthā dīnamānasā;</gatha>
    <gatha type="last">Ito tato bhamantīhaṃ <note>[gacchantīhaṃ (syā.), gamentīhaṃ (ka.)]</note>, addasaṃ narasārathiṃ.</gatha>
    <hangnum nr="500"/>
    <gatha type="1"> ‘‘Tato avoca maṃ satthā, ‘putte mā soci assasa;</gatha>
    <gatha type="last">Attānaṃ te gavesassu, kiṃ niratthaṃ vihaññasi.</gatha>
    <hangnum nr="501"/>
    <gatha type="1"> ‘‘‘Na santi puttā tāṇāya, na ñātī napi bandhavā;</gatha>
    <gatha type="last">Antakenādhipannassa, natthi ñātīsu tāṇatā’.</gatha>
    <hangnum nr="502"/>
    <gatha type="1"> ‘‘Taṃ  sutvā munino vākyaṃ, paṭhamaṃ phalamajjhagaṃ;</gatha>
    <gatha type="last">Pabbajitvāna naciraṃ, arahattamapāpuṇiṃ.</gatha>
    <hangnum nr="503"/>
    <gatha type="1"> ‘‘Iddhīsu  ca vasī homi, dibbāya sotadhātuyā;</gatha>
    <gatha type="last">Paracittāni jānāmi, satthusāsanakārikā.</gatha>
    <hangnum nr="504"/>
    <gatha type="1"> ‘‘Pubbenivāsaṃ jānāmi, dibbacakkhu visodhitaṃ;</gatha>
    <gatha type="last">Khepetvā āsave sabbe, visuddhāsiṃ sunimmalā.</gatha>
    <hangnum nr="505"/>
    <gatha type="1"> ‘‘Tatohaṃ vinayaṃ sabbaṃ, santike sabbadassino;</gatha>
    <gatha type="last">Uggahiṃ sabbavitthāraṃ, byāhariñca yathātathaṃ.</gatha>
    <hangnum nr="506"/>
    <gatha type="1"> ‘‘Jino tasmiṃ guṇe tuṭṭho, etadagge ṭhapesi maṃ;</gatha>
    <gatha type="last">Aggā vinayadhārīnaṃ, paṭācārāva ekikā.</gatha>
    <hangnum nr="507"/>
    <gatha type="1"> ‘‘Pariciṇṇo mayā satthā, kataṃ buddhassa sāsanaṃ;</gatha>
    <gatha type="last">Ohito garuko bhāro, bhavanetti samūhatā.</gatha>
    <hangnum nr="508"/>
    <gatha type="1"> ‘‘Yassatthāya pabbajitā, agārasmānagāriyaṃ;</gatha>
    <gatha type="last">So me attho anuppatto, sabbasaṃyojanakkhayo.</gatha>
    <hangnum nr="509"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavā.</gatha>
    <hangnum nr="510"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="511"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ  sudaṃ paṭācārā bhikkhunī imā gāthāyo abhāsitthāti.</paragraph>
    <centered>Paṭācārātheriyāpadānaṃ dasamaṃ.</centered>
    <centered>Ekūposathikavaggo dutiyo.</centered>
    <paragraph>Tassuddānaṃ –</paragraph>
    <gatha type="1">Ekūposathikā ceva, saḷalā cātha modakā;</gatha>
    <gatha type="last">Ekāsanā pañcadīpā, naḷamālī ca gotamī.</gatha>
    <gatha type="1">Khemā uppalavaṇṇā ca, paṭācārā ca bhikkhunī;</gatha>
    <gatha type="last">Gāthā satāni pañceva, nava cāpi taduttari.</gatha>
  </text>
</tree>
