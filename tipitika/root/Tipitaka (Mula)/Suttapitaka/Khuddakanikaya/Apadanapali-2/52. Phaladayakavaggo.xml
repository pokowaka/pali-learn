<?xml version='1.0' encoding='UTF-8'?>
<tree text="52. Phalad&#x101;yakavaggo" target="text">
  <text>
    <subhead>1. Kurañciyaphaladāyakattheraapadānaṃ</subhead>
    <hangnum nr="1"/>
    <gatha type="1"> ‘‘Migaluddo  pure āsiṃ, vipine vicaraṃ ahaṃ;</gatha>
    <gatha type="last">Addasaṃ virajaṃ buddhaṃ, sabbadhammāna pāraguṃ.</gatha>
    <hangnum nr="2"/>
    <gatha type="1"> ‘‘Kurañciyaphalaṃ gayha, buddhaseṭṭhassadāsahaṃ;</gatha>
    <gatha type="last">Puññakkhettassa tādino, pasanno sehi pāṇibhi.</gatha>
    <hangnum nr="3"/>
    <gatha type="1"> ‘‘Ekatiṃse ito kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="4"/>
    <gatha type="1"> ‘‘Kilesā  jhāpitā mayhaṃ, bhavā sabbe samūhatā;</gatha>
    <gatha type="last">Nāgova bandhanaṃ chetvā, viharāmi anāsavo.</gatha>
    <hangnum nr="5"/>
    <gatha type="1"> ‘‘Svāgataṃ vata me āsi, buddhaseṭṭhassa santike;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="6"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā kurañciyaphaladāyako thero imā</centered>
    <paragraph>Gāthāyo abhāsitthāti.</paragraph>
    <centered>Kurañciyaphaladāyakattherassāpadānaṃ paṭhamaṃ.</centered>
    <subhead>2. Kapitthaphaladāyakattheraapadānaṃ</subhead>
    <hangnum nr="7"/>
    <gatha type="1"> ‘‘Suvaṇṇavaṇṇaṃ  sambuddhaṃ, āhutīnaṃ paṭiggahaṃ;</gatha>
    <gatha type="last">Rathiyaṃ paṭipajjantaṃ, kapitthaṃ <note>[kapiṭṭhaṃ (syā.)]</note> adadiṃ phalaṃ.</gatha>
    <hangnum nr="8"/>
    <gatha type="1"> ‘‘Ekanavutito  kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="9"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="10"/>
    <gatha type="1"> ‘‘Svāgataṃ  vata me āsi…pe… kataṃ buddhassa sāsanaṃ.</gatha>
    <hangnum nr="11"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā kapitthaphaladāyako thero imā</centered>
    <paragraph>Gāthāyo abhāsitthāti.</paragraph>
    <centered>Kapitthaphaladāyakattherassāpadānaṃ dutiyaṃ.</centered>
    <subhead>3. Kosambaphaliyattheraapadānaṃ</subhead>
    <hangnum nr="12"/>
    <gatha type="1"> ‘‘Kakudhaṃ vilasantaṃva, devadevaṃ narāsabhaṃ;</gatha>
    <gatha type="last">Rathiyaṃ paṭipajjantaṃ, kosambaṃ <note>[kosumbaṃ (sī. syā. pī.)]</note> adadiṃ tadā.</gatha>
    <hangnum nr="13"/>
    <gatha type="1"> ‘‘Ekatiṃse ito kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="14"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="15"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="16"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā kosambaphaliyo thero imā gāthāyo</centered>
    <paragraph>Abhāsitthāti.</paragraph>
    <centered>Kosambaphaliyattherassāpadānaṃ tatiyaṃ.</centered>
    <subhead>4. Ketakapupphiyattheraapadānaṃ</subhead>
    <hangnum nr="17"/>
    <gatha type="1"> ‘‘Vinatānadiyā tīre, vihāsi purisuttamo;</gatha>
    <gatha type="last">Addasaṃ virajaṃ buddhaṃ, ekaggaṃ susamāhitaṃ.</gatha>
    <hangnum nr="18"/>
    <gatha type="1"> ‘‘Madhugandhassa  pupphena, ketakassa ahaṃ tadā;</gatha>
    <gatha type="last">Pasannacitto sumano, buddhaseṭṭhamapūjayiṃ.</gatha>
    <hangnum nr="19"/>
    <gatha type="1"> ‘‘Ekanavutito  kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="20"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="21"/>
    <gatha type="1"> ‘‘Svāgataṃ vata me āsi…pe…  kataṃ buddhassa sāsanaṃ.</gatha>
    <hangnum nr="22"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ketakapupphiyo thero imā gāthāyo</centered>
    <paragraph>Abhāsitthāti.</paragraph>
    <centered>Ketakapupphiyattherassāpadānaṃ catutthaṃ.</centered>
    <subhead>5. Nāgapupphiyattheraapadānaṃ</subhead>
    <hangnum nr="23"/>
    <gatha type="1"> ‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;</gatha>
    <gatha type="last">Rathiyaṃ paṭipajjantaṃ, nāgapupphaṃ apūjayiṃ.</gatha>
    <hangnum nr="24"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="25"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="26"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="27"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā nāgapupphiyo thero imā gāthāyo</centered>
    <paragraph>Abhāsitthāti.</paragraph>
    <centered>Nāgapupphiyattherassāpadānaṃ pañcamaṃ.</centered>
    <subhead>6. Ajjunapupphiyattheraapadānaṃ</subhead>
    <hangnum nr="28"/>
    <gatha type="1"> ‘‘Candabhāgānadītīre , ahosiṃ kinnaro tadā;</gatha>
    <gatha type="last">Addasaṃ virajaṃ buddhaṃ, sayambhuṃ aparājitaṃ.</gatha>
    <hangnum nr="29"/>
    <gatha type="1"> ‘‘Pasannacitto sumano, vedajāto katañjalī;</gatha>
    <gatha type="last">Gahetvā ajjunaṃ pupphaṃ, sayambhuṃ abhipūjayiṃ.</gatha>
    <hangnum nr="30"/>
    <gatha type="1"> ‘‘Tena  kammena sukatena, cetanāpaṇidhīhi ca;</gatha>
    <gatha type="last">Jahitvā kinnaraṃ dehaṃ, tāvatiṃsamagacchahaṃ.</gatha>
    <hangnum nr="31"/>
    <gatha type="1"> ‘‘Chattiṃsakkhattuṃ devindo, devarajjamakārayiṃ;</gatha>
    <gatha type="last">Dasakkhattuṃ cakkavattī, mahārajjamakārayiṃ.</gatha>
    <hangnum nr="32"/>
    <gatha type="1"> ‘‘Padesarajjaṃ vipulaṃ, gaṇanāto asaṅkhiyaṃ;</gatha>
    <gatha type="last">Sukhette vappitaṃ bījaṃ, sayambhumhi aho mama <note>[ahosi me (syā.)]</note>.</gatha>
    <hangnum nr="33"/>
    <gatha type="1"> ‘‘Kusalaṃ vijjate mayhaṃ, pabbajiṃ anagāriyaṃ;</gatha>
    <gatha type="last">Pūjāraho ahaṃ ajja, sakyaputtassa sāsane.</gatha>
    <hangnum nr="34"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="35"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="36"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ  sudaṃ āyasmā ajjunapupphiyo thero imā gāthāyo</centered>
    <paragraph>Abhāsitthāti.</paragraph>
    <centered>Ajjunapupphiyattherassāpadānaṃ chaṭṭhaṃ.</centered>
    <subhead>7. Kuṭajapupphiyattheraapadānaṃ</subhead>
    <hangnum nr="37"/>
    <gatha type="1"> ‘‘Himavantassāvidūre, vasalo <note>[cāvalo (sī. pī.), accayo (syā.)]</note> nāma pabbato;</gatha>
    <gatha type="last">Buddho sudassano nāma, vasate pabbatantare.</gatha>
    <hangnum nr="38"/>
    <gatha type="1"> ‘‘Pupphaṃ hemavantaṃ gayha, vehāsaṃ agamāsahaṃ;</gatha>
    <gatha type="last">Tatthaddasāsiṃ sambuddhaṃ, oghatiṇṇamanāsavaṃ.</gatha>
    <hangnum nr="39"/>
    <gatha type="1"> ‘‘Pupphaṃ  kuṭajamādāya, sire katvāna añjaliṃ <note>[katvānahaṃ tadā (syā. pī. ka.)]</note>;</gatha>
    <gatha type="last">Buddhassa abhiropesiṃ, sayambhussa mahesino.</gatha>
    <hangnum nr="40"/>
    <gatha type="1"> ‘‘Ekatiṃse ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="41"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="42"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="43"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā kuṭajapupphiyo thero imā gāthāyo</centered>
    <paragraph>Abhāsitthāti.</paragraph>
    <centered>Kuṭajapupphiyattherassāpadānaṃ sattamaṃ.</centered>
    <subhead>8. Ghosasaññakattheraapadānaṃ</subhead>
    <hangnum nr="44"/>
    <gatha type="1"> ‘‘Migaluddo  pure āsiṃ, araññe vipine ahaṃ;</gatha>
    <gatha type="last">Addasaṃ virajaṃ buddhaṃ, devasaṅghapurakkhataṃ.</gatha>
    <hangnum nr="45"/>
    <gatha type="1"> ‘‘Catusaccaṃ pakāsentaṃ, desentaṃ amataṃ padaṃ;</gatha>
    <gatha type="last">Assosiṃ madhuraṃ dhammaṃ, sikhino lokabandhuno.</gatha>
    <hangnum nr="46"/>
    <gatha type="1"> ‘‘Ghose cittaṃ pasādesiṃ, asamappaṭipuggale;</gatha>
    <gatha type="last">Tattha cittaṃ pasādetvā, uttariṃ <note>[atariṃ (sī. pī.)]</note> duttaraṃ bhavaṃ.</gatha>
    <hangnum nr="47"/>
    <gatha type="1"> ‘‘Ekatiṃse ito kappe, yaṃ saññamalabhiṃ tadā;</gatha>
    <gatha type="last">Duggatiṃ nābhijānāmi, ghosasaññāyidaṃ phalaṃ.</gatha>
    <hangnum nr="48"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="49"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="50"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ghosasaññako thero imā gāthāyo</centered>
    <paragraph>Abhāsitthāti.</paragraph>
    <centered>Ghosasaññakattherassāpadānaṃ aṭṭhamaṃ.</centered>
    <subhead>9. Sabbaphaladāyakattheraapadānaṃ</subhead>
    <hangnum nr="51"/>
    <gatha type="1"> ‘‘Varuṇo  nāma nāmena, brāhmaṇo mantapāragū;</gatha>
    <gatha type="last">Chaḍḍetvā dasaputtāni, vanamajjhogahiṃ tadā.</gatha>
    <hangnum nr="52"/>
    <gatha type="1"> ‘‘Assamaṃ  sukataṃ katvā, suvibhattaṃ manoramaṃ;</gatha>
    <gatha type="last">Paṇṇasālaṃ karitvāna, vasāmi vipine ahaṃ.</gatha>
    <hangnum nr="53"/>
    <gatha type="1"> ‘‘Padumuttaro lokavidū, āhutīnaṃ paṭiggaho;</gatha>
    <gatha type="last">Mamuddharitukāmo so, āgacchi mama assamaṃ.</gatha>
    <hangnum nr="54"/>
    <gatha type="1"> ‘‘Yāvatā vanasaṇḍamhi, obhāso vipulo ahu;</gatha>
    <gatha type="last">Buddhassa ānubhāvena, pajjalī vipinaṃ tadā.</gatha>
    <hangnum nr="55"/>
    <gatha type="1"> ‘‘Disvāna taṃ pāṭihīraṃ, buddhaseṭṭhassa tādino;</gatha>
    <gatha type="last">Pattapuṭaṃ gahetvāna, phalena pūjayiṃ ahaṃ.</gatha>
    <hangnum nr="56"/>
    <gatha type="1"> ‘‘Upagantvāna sambuddhaṃ, sahakhārimadāsahaṃ;</gatha>
    <gatha type="last">Anukampāya me buddho, idaṃ vacanamabravi.</gatha>
    <hangnum nr="57"/>
    <gatha type="1"> ‘Khāribhāraṃ gahetvāna, pacchato ehi me tuvaṃ;</gatha>
    <gatha type="last">Paribhutte ca saṅghamhi, puññaṃ tava bhavissati’.</gatha>
    <hangnum nr="58"/>
    <gatha type="1"> ‘‘Puṭakantaṃ gahetvāna, bhikkhusaṅghassadāsahaṃ;</gatha>
    <gatha type="last">Tattha cittaṃ pasādetvā, tusitaṃ upapajjahaṃ.</gatha>
    <hangnum nr="59"/>
    <gatha type="1"> ‘‘Tattha dibbehi naccehi, gītehi vāditehi ca;</gatha>
    <gatha type="last">Puññakammena saṃyuttaṃ, anubhomi sadā sukhaṃ.</gatha>
    <hangnum nr="60"/>
    <gatha type="1"> ‘‘Yaṃ  yaṃ yonupapajjāmi, devattaṃ atha mānusaṃ;</gatha>
    <gatha type="last">Bhoge me ūnatā natthi, phaladānassidaṃ phalaṃ.</gatha>
    <hangnum nr="61"/>
    <gatha type="1"> ‘‘Yāvatā caturo dīpā, sasamuddā sapabbatā;</gatha>
    <gatha type="last">Phalaṃ buddhassa datvāna, issaraṃ kārayāmahaṃ.</gatha>
    <hangnum nr="62"/>
    <gatha type="1"> ‘‘Yāvatā me pakkhigaṇā, ākāse uppatanti ce;</gatha>
    <gatha type="last">Tepi maṃ vasamanventi, phaladānassidaṃ phalaṃ.</gatha>
    <hangnum nr="63"/>
    <gatha type="1"> ‘‘Yāvatā vanasaṇḍamhi, yakkhā bhūtā ca rakkhasā;</gatha>
    <gatha type="last">Kumbhaṇḍā garuḷā cāpi, pāricariyaṃ upenti me.</gatha>
    <hangnum nr="64"/>
    <gatha type="1"> ‘‘Kumbhā  soṇā madhukārā, ḍaṃsā ca makasā ubho;</gatha>
    <gatha type="last">Tepi maṃ vasamanventi, phaladānassidaṃ phalaṃ.</gatha>
    <hangnum nr="65"/>
    <gatha type="1"> ‘‘Supaṇṇā  nāma sakuṇā, pakkhijātā mahabbalā;</gatha>
    <gatha type="last">Tepi maṃ saraṇaṃ yanti, phaladānassidaṃ phalaṃ.</gatha>
    <hangnum nr="66"/>
    <gatha type="1"> ‘‘Yepi dīghāyukā nāgā, iddhimanto mahāyasā;</gatha>
    <gatha type="last">Tepi maṃ vasamanventi, phaladānassidaṃ phalaṃ.</gatha>
    <hangnum nr="67"/>
    <gatha type="1"> ‘‘Sīhā byagghā ca dīpī ca, acchakokataracchakā;</gatha>
    <gatha type="last">Tepi maṃ vasamanventi, phaladānassidaṃ phalaṃ.</gatha>
    <hangnum nr="68"/>
    <gatha type="1"> ‘‘Osadhītiṇavāsī ca, ye ca ākāsavāsino;</gatha>
    <gatha type="last">Sabbe maṃ saraṇaṃ yanti, phaladānassidaṃ phalaṃ.</gatha>
    <hangnum nr="69"/>
    <gatha type="1"> ‘‘Sududdasaṃ sunipuṇaṃ, gambhīraṃ suppakāsitaṃ;</gatha>
    <gatha type="last">Phassayitvā <note>[phusayitvā (ka.)]</note> viharāmi, phaladānassidaṃ phalaṃ.</gatha>
    <hangnum nr="70"/>
    <gatha type="1"> ‘‘Vimokkhe  aṭṭha phusitvā, viharāmi anāsavo;</gatha>
    <gatha type="last">Ātāpī nipako cāhaṃ, phaladānassidaṃ phalaṃ.</gatha>
    <hangnum nr="71"/>
    <gatha type="1"> ‘‘Ye phalaṭṭhā buddhaputtā, khīṇadosā mahāyasā;</gatha>
    <gatha type="last">Ahamaññataro tesaṃ, phaladānassidaṃ phalaṃ.</gatha>
    <hangnum nr="72"/>
    <gatha type="1"> ‘‘Abhiññāpāramiṃ gantvā, sukkamūlena codito;</gatha>
    <gatha type="last">Sabbāsave pariññāya, viharāmi anāsavo.</gatha>
    <hangnum nr="73"/>
    <gatha type="1"> ‘‘Tevijjā iddhipattā ca, buddhaputtā mahāyasā;</gatha>
    <gatha type="last">Dibbasotasamāpannā, tesaṃ aññataro ahaṃ.</gatha>
    <hangnum nr="74"/>
    <gatha type="1"> ‘‘Satasahassito kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="75"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="76"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="77"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā sabbaphaladāyako thero imā gāthāyo</centered>
    <paragraph>Abhāsitthāti.</paragraph>
    <centered>Sabbaphaladāyakattherassāpadānaṃ navamaṃ.</centered>
    <subhead>10. Padumadhārikattheraapadānaṃ</subhead>
    <hangnum nr="78"/>
    <gatha type="1"> ‘‘Himavantassāvidūre , romaso nāma pabbato;</gatha>
    <gatha type="last">Buddhopi sambhavo nāma, abbhokāse vasī tadā.</gatha>
    <hangnum nr="79"/>
    <gatha type="1"> ‘‘Bhavanā nikkhamitvāna, padumaṃ dhārayiṃ ahaṃ;</gatha>
    <gatha type="last">Ekāhaṃ dhārayitvāna, bhavanaṃ punarāgamiṃ.</gatha>
    <hangnum nr="80"/>
    <gatha type="1"> ‘‘Ekatiṃse  ito kappe, yaṃ buddhamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="81"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="82"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="83"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā padumadhāriko thero imā gāthāyo</centered>
    <paragraph>Abhāsitthāti.</paragraph>
    <centered>Padumadhārikattherassāpadānaṃ dasamaṃ.</centered>
    <centered>Phaladāyakavaggo dvepaññāsamo.</centered>
    <paragraph>Tassuddānaṃ –</paragraph>
    <gatha type="1">Kurañciyaṃ kapitthañca, kosambamatha ketakaṃ;</gatha>
    <gatha type="last">Nāgapupphajjunañceva, kuṭajī ghosasaññako.</gatha>
    <gatha type="1">Thero  ca sabbaphalado, tathā padumadhāriko;</gatha>
    <gatha type="last">Asīti cettha gāthāyo, tisso gāthā taduttari.</gatha>
  </text>
</tree>
