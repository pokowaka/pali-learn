<?xml version='1.0' encoding='UTF-8'?>
<tree text="44. Ekavih&#x101;rivaggo" target="text">
  <text>
    <subhead>1. Ekavihārikattheraapadānaṃ</subhead>
    <hangnum nr="1"/>
    <gatha type="1"> ‘‘Imamhi  bhaddake kappe, brahmabandhu mahāyaso;</gatha>
    <gatha type="last">Kassapo nāma gottena, uppajji vadataṃ varo.</gatha>
    <hangnum nr="2"/>
    <gatha type="1"> ‘‘Nippapañco nirālambo, ākāsasamamānaso;</gatha>
    <gatha type="last">Suññatābahulo tādī, animittarato vasī.</gatha>
    <hangnum nr="3"/>
    <gatha type="1"> ‘‘Asaṅgacitto nikleso <note>[nillepo (syā. ka.)]</note>, asaṃsaṭṭho kule gaṇe;</gatha>
    <gatha type="last">Mahākāruṇiko vīro, vinayopāyakovido.</gatha>
    <hangnum nr="4"/>
    <gatha type="1"> ‘‘Uyyutto parakiccesu, vinayanto sadevake;</gatha>
    <gatha type="last">Nibbānagamanaṃ maggaṃ, gatiṃ paṅkavisosanaṃ.</gatha>
    <hangnum nr="5"/>
    <gatha type="1"> ‘‘Amataṃ paramassādaṃ, jarāmaccunivāraṇaṃ;</gatha>
    <gatha type="last">Mahāparisamajjhe so, nisinno lokatārako.</gatha>
    <hangnum nr="6"/>
    <gatha type="1"> ‘‘Karavīkaruto <note>[karavīkarudo (syā. pī. ka.)]</note> nātho, brahmaghoso tathāgato;</gatha>
    <gatha type="last">Uddharanto mahāduggā, vippanaṭṭhe anāyake.</gatha>
    <hangnum nr="7"/>
    <gatha type="1"> ‘‘Desento virajaṃ dhammaṃ, diṭṭho me lokanāyako;</gatha>
    <gatha type="last">Tassa dhammaṃ suṇitvāna, pabbajiṃ anagāriyaṃ.</gatha>
    <hangnum nr="8"/>
    <gatha type="1"> ‘‘Pabbajitvā tadāpāhaṃ, cintento jinasāsanaṃ;</gatha>
    <gatha type="last">Ekakova vane ramme, vasiṃ saṃsaggapīḷito.</gatha>
    <hangnum nr="9"/>
    <gatha type="1"> ‘‘Sakkāyavūpakāso  me, hetubhūto mamābhavī <note>[mamāgamī (syā. pī.)]</note>;</gatha>
    <gatha type="last">Manaso vūpakāsassa, saṃsaggabhayadassino.</gatha>
    <hangnum nr="10"/>
    <gatha type="1"> ‘‘Kilesā  jhāpitā mayhaṃ, bhavā sabbe samūhatā;</gatha>
    <gatha type="last">Nāgova bandhanaṃ chetvā, viharāmi anāsavo.</gatha>
    <hangnum nr="11"/>
    <gatha type="1"> ‘‘Svāgataṃ vata me āsi, mama buddhassa santike;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="12"/>
    <gatha type="1"> ‘‘Paṭisambhidā  catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ekavihāriko thero imā gāthāyo</centered>
    <paragraph>Abhāsitthāti.</paragraph>
    <centered>Ekavihārikattherassāpadānaṃ paṭhamaṃ.</centered>
    <subhead>2. Ekasaṅkhiyattheraapadānaṃ</subhead>
    <hangnum nr="13"/>
    <gatha type="1"> ‘‘Vipassino bhagavato, mahābodhimaho ahu;</gatha>
    <gatha type="last">Mahājanā samāgamma, pūjenti bodhimuttamaṃ.</gatha>
    <hangnum nr="14"/>
    <gatha type="1"> ‘‘Na hi taṃ orakaṃ maññe, buddhaseṭṭho bhavissati;</gatha>
    <gatha type="last">Yassāyaṃ īdisā bodhi, pūjanīyā <note>[īdiso bodhi, pūjanīyo (syā.)]</note> ca satthuno.</gatha>
    <hangnum nr="15"/>
    <gatha type="1"> ‘‘Tato saṅkhaṃ gahetvāna, bodhirukkhamupaṭṭhahiṃ;</gatha>
    <gatha type="last">Dhamanto sabbadivasaṃ, avandiṃ bodhimuttamaṃ.</gatha>
    <hangnum nr="16"/>
    <gatha type="1"> ‘‘Āsannake kataṃ kammaṃ, devalokaṃ apāpayī;</gatha>
    <gatha type="last">Kaḷevaraṃ me patitaṃ, devaloke ramāmahaṃ.</gatha>
    <hangnum nr="17"/>
    <gatha type="1"> ‘‘Saṭṭhituriyasahassāni , tuṭṭhahaṭṭhā pamoditā;</gatha>
    <gatha type="last">Sadā mayhaṃ upaṭṭhanti, buddhapūjāyidaṃ phalaṃ.</gatha>
    <hangnum nr="18"/>
    <gatha type="1"> ‘‘Ekasattatime kappe, rājā āsiṃ sudassano;</gatha>
    <gatha type="last">Cāturanto vijitāvī, jambumaṇḍassa issaro.</gatha>
    <hangnum nr="19"/>
    <gatha type="1"> ‘‘Tato aṅgasatā turiyā <note>[tūrā (sī. ka.)]</note>, parivārenti maṃ sadā;</gatha>
    <gatha type="last">Anubhomi sakaṃ kammaṃ, upaṭṭhānassidaṃ phalaṃ.</gatha>
    <hangnum nr="20"/>
    <gatha type="1"> ‘‘Yaṃ yaṃ yonupapajjāmi, devattaṃ atha mānusaṃ;</gatha>
    <gatha type="last">Mātukucchigatassāpi, vajjare bheriyo sadā.</gatha>
    <hangnum nr="21"/>
    <gatha type="1"> ‘‘Upaṭṭhitvāna sambuddhaṃ, anubhutvāna sampadā;</gatha>
    <gatha type="last">Sivaṃ sukhemaṃ amataṃ, pattomhi acalaṃ padaṃ.</gatha>
    <hangnum nr="22"/>
    <gatha type="1"> ‘‘Ekanavutito kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="23"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="24"/>
    <gatha type="1"> ‘‘Svāgataṃ  vata me āsi…pe… kataṃ buddhassa sāsanaṃ.</gatha>
    <hangnum nr="25"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ekasaṅkhiyo thero imā gāthāyo</centered>
    <paragraph>Abhāsitthāti.</paragraph>
    <centered>Ekasaṅkhiyattherassāpadānaṃ dutiyaṃ.</centered>
    <subhead>3. Pāṭihīrasaññakattheraapadānaṃ</subhead>
    <hangnum nr="26"/>
    <gatha type="1"> ‘‘Padumuttaro  nāma jino, āhutīnaṃ paṭiggaho;</gatha>
    <gatha type="last">Vasīsatasahassehi, nagaraṃ pāvisī tadā.</gatha>
    <hangnum nr="27"/>
    <gatha type="1"> ‘‘Nagaraṃ pavisantassa, upasantassa tādino;</gatha>
    <gatha type="last">Ratanāni pajjotiṃsu <note>[panādiṃsu (pī.)]</note>, nigghoso āsi tāvade.</gatha>
    <hangnum nr="28"/>
    <gatha type="1"> ‘‘Buddhassa ānubhāvena, bherī vajjumaghaṭṭitā;</gatha>
    <gatha type="last">Sayaṃ vīṇā pavajjanti, buddhassa pavisato puraṃ.</gatha>
    <hangnum nr="29"/>
    <gatha type="1"> ‘‘Buddhaseṭṭhaṃ namassāmi <note>[na passāmi (sī.)]</note>, padumuttaramahāmuniṃ;</gatha>
    <gatha type="last">Pāṭihīrañca passitvā, tattha cittaṃ pasādayiṃ.</gatha>
    <hangnum nr="30"/>
    <gatha type="1"> ‘‘Aho buddho aho dhammo, aho no satthusampadā;</gatha>
    <gatha type="last">Acetanāpi turiyā, sayameva pavajjare.</gatha>
    <hangnum nr="31"/>
    <gatha type="1"> ‘‘Satasahassito kappe, yaṃ saññamalabhiṃ tadā;</gatha>
    <gatha type="last">Duggatiṃ nābhijānāmi, buddhasaññāyidaṃ phalaṃ.</gatha>
    <hangnum nr="32"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="33"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="34"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ  sudaṃ āyasmā pāṭihīrasaññako thero imā gāthāyo</centered>
    <paragraph>Abhāsitthāti.</paragraph>
    <centered>Pāṭihīrasaññakattherassāpadānaṃ tatiyaṃ.</centered>
    <subhead>4. Ñāṇatthavikattheraapadānaṃ</subhead>
    <hangnum nr="35"/>
    <gatha type="1"> ‘‘Kaṇikāraṃva  jalitaṃ, dīparukkhaṃva jotitaṃ;</gatha>
    <gatha type="last">Kañcanaṃva virocantaṃ, addasaṃ dvipaduttamaṃ.</gatha>
    <hangnum nr="36"/>
    <gatha type="1"> ‘‘Kamaṇḍaluṃ ṭhapetvāna, vākacīrañca kuṇḍikaṃ;</gatha>
    <gatha type="last">Ekaṃsaṃ ajinaṃ katvā, buddhaseṭṭhaṃ thaviṃ ahaṃ.</gatha>
    <hangnum nr="37"/>
    <gatha type="1"> ‘‘‘Tamandhakāraṃ vidhamaṃ, mohajālasamākulaṃ;</gatha>
    <gatha type="last">Ñāṇālokaṃ dassetvāna, nittiṇṇosi mahāmuni.</gatha>
    <hangnum nr="38"/>
    <gatha type="1"> ‘‘‘Samuddharasimaṃ lokaṃ, sabbāvantamanuttaraṃ;</gatha>
    <gatha type="last">Ñāṇe te upamā natthi, yāvatājagatogati <note>[yāvatā ca gatogati (pī. ka.)]</note>.</gatha>
    <hangnum nr="39"/>
    <gatha type="1"> ‘‘‘Tena ñāṇena sabbaññū, iti buddho pavuccati;</gatha>
    <gatha type="last">Vandāmi taṃ mahāvīraṃ, sabbaññutamanāvaraṃ’.</gatha>
    <hangnum nr="40"/>
    <gatha type="1"> ‘‘Satasahassito  kappe, buddhaseṭṭhaṃ thaviṃ ahaṃ;</gatha>
    <gatha type="last">Duggatiṃ nābhijānāmi, ñāṇatthavāyidaṃ phalaṃ;</gatha>
    <hangnum nr="41"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo;</gatha>
    <hangnum nr="42"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="43"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ñāṇatthaviko thero imā gāthāyo</centered>
    <paragraph>Abhāsitthāti.</paragraph>
    <centered>Ñāṇatthavikattherassāpadānaṃ catutthaṃ.</centered>
    <subhead>5. Ucchukhaṇḍikattheraapadānaṃ</subhead>
    <hangnum nr="44"/>
    <gatha type="1"> ‘‘Nagare bandhumatiyā, dvārapālo ahosahaṃ;</gatha>
    <gatha type="last">Addasaṃ virajaṃ buddhaṃ, sabbadhammāna pāraguṃ.</gatha>
    <hangnum nr="45"/>
    <gatha type="1"> ‘‘Ucchukhaṇḍikamādāya, buddhaseṭṭhassadāsahaṃ;</gatha>
    <gatha type="last">Pasannacitto sumano, vipassissa mahesino.</gatha>
    <hangnum nr="46"/>
    <gatha type="1"> ‘‘Ekanavutito  kappe, yaṃ ucchumadadiṃ tadā;</gatha>
    <gatha type="last">Duggatiṃ nābhijānāmi, ucchukhaṇḍassidaṃ phalaṃ.</gatha>
    <hangnum nr="47"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="48"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="49"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ucchukhaṇḍiko thero imā gāthāyo</centered>
    <paragraph>Abhāsitthāti.</paragraph>
    <centered>Ucchukhaṇḍikattherassāpadānaṃ pañcamaṃ.</centered>
    <subhead>6. Kaḷambadāyakattheraapadānaṃ</subhead>
    <hangnum nr="50"/>
    <gatha type="1"> ‘‘Romaso  nāma sambuddho, vasate pabbatantare;</gatha>
    <gatha type="last">Kaḷambaṃ tassa pādāsiṃ, pasanno sehi pāṇibhi.</gatha>
    <hangnum nr="51"/>
    <gatha type="1"> ‘‘Catunnavutito kappe, yaṃ dānamadadiṃ tadā;</gatha>
    <gatha type="last">Duggatiṃ nābhijānāmi, kaḷambassa idaṃ phalaṃ.</gatha>
    <hangnum nr="52"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="53"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="54"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā kaḷambadāyako thero imā gāthāyo</centered>
    <paragraph>Abhāsitthāti.</paragraph>
    <centered>Kaḷambadāyakattherassāpadānaṃ chaṭṭhaṃ.</centered>
    <subhead>7. Ambāṭakadāyakattheraapadānaṃ</subhead>
    <hangnum nr="55"/>
    <gatha type="1"> ‘‘Vipine  buddhaṃ disvāna, sayambhuṃ aparājitaṃ;</gatha>
    <gatha type="last">Ambāṭakaṃ gahetvāna, sayambhussa adāsahaṃ.</gatha>
    <hangnum nr="56"/>
    <gatha type="1"> ‘‘Ekatiṃse  ito kappe, yaṃ phalamadadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="57"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="58"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="59"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ambāṭakadāyako thero imā gāthāyo</centered>
    <paragraph>Abhāsitthāti.</paragraph>
    <centered>Ambāṭakadāyakattherassāpadānaṃ sattamaṃ.</centered>
    <subhead>8. Harītakadāyakattheraapadānaṃ</subhead>
    <hangnum nr="60"/>
    <gatha type="1"> ‘‘Harītakaṃ āmalakaṃ, ambajambuvibhītakaṃ;</gatha>
    <gatha type="last">Kolaṃ bhallātakaṃ billaṃ, sayameva harāmahaṃ.</gatha>
    <hangnum nr="61"/>
    <gatha type="1"> ‘‘Disvāna pabbhāragataṃ, jhāyiṃ jhānarataṃ muniṃ;</gatha>
    <gatha type="last">Ābādhena āpīḷentaṃ, adutīyaṃ mahāmuniṃ.</gatha>
    <hangnum nr="62"/>
    <gatha type="1"> ‘‘Harītakaṃ gahetvāna, sayambhussa adāsahaṃ;</gatha>
    <gatha type="last">Khādamattamhi bhesajje, byādhi passambhi <note>[passaddhi (ka.)]</note> tāvade.</gatha>
    <hangnum nr="63"/>
    <gatha type="1"> ‘‘Pahīnadaratho buddho, anumodamakāsi me;</gatha>
    <gatha type="last">‘Bhesajjadāneniminā, byādhivūpasamena ca.</gatha>
    <hangnum nr="64"/>
    <gatha type="1"> ‘‘‘Devabhūto manusso vā, jāto vā aññajātiyā;</gatha>
    <gatha type="last">Sabbattha sukhito hotu, mā ca te byādhimāgamā’.</gatha>
    <hangnum nr="65"/>
    <gatha type="1"> ‘‘Idaṃ  vatvāna sambuddho, sayambhū aparājito;</gatha>
    <gatha type="last">Nabhaṃ abbhuggamī dhīro, haṃsarājāva ambare.</gatha>
    <hangnum nr="66"/>
    <gatha type="1"> ‘‘Yato harītakaṃ dinnaṃ, sayambhussa mahesino;</gatha>
    <gatha type="last">Imaṃ jātiṃ upādāya, byādhi me nupapajjatha.</gatha>
    <hangnum nr="67"/>
    <gatha type="1"> ‘‘Ayaṃ pacchimako mayhaṃ, carimo vattate bhavo;</gatha>
    <gatha type="last">Tisso vijjā sacchikatā, kataṃ buddhassa sāsanaṃ.</gatha>
    <hangnum nr="68"/>
    <gatha type="1"> ‘‘Catunnavutito kappe, bhesajjamadadiṃ tadā;</gatha>
    <gatha type="last">Duggatiṃ nābhijānāmi, bhesajjassa idaṃ phalaṃ.</gatha>
    <hangnum nr="69"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="70"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="71"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā harītakadāyako thero imā gāthāyo</centered>
    <paragraph>Abhāsitthāti.</paragraph>
    <centered>Harītakadāyakattherassāpadānaṃ aṭṭhamaṃ.</centered>
    <subhead>9. Ambapiṇḍiyattheraapadānaṃ</subhead>
    <hangnum nr="72"/>
    <gatha type="1"> ‘‘Hatthirājā tadā āsiṃ, īsādanto uruḷhavā;</gatha>
    <gatha type="last">Vicaranto brahāraññe, addasaṃ lokanāyakaṃ.</gatha>
    <hangnum nr="73"/>
    <gatha type="1"> ‘‘Ambapiṇḍaṃ  gahetvāna, adāsiṃ satthuno ahaṃ;</gatha>
    <gatha type="last">Paṭiggaṇhi mahāvīro, siddhattho lokanāyako.</gatha>
    <hangnum nr="74"/>
    <gatha type="1"> ‘‘Mama nijjhāyamānassa, paribhuñji tadā jino;</gatha>
    <gatha type="last">Tattha cittaṃ pasādetvā, tusitaṃ upapajjahaṃ.</gatha>
    <hangnum nr="75"/>
    <gatha type="1"> ‘‘Tato ahaṃ cavitvāna, cakkavattī ahosahaṃ;</gatha>
    <gatha type="last">Eteneva upāyena, anubhutvāna sampadā.</gatha>
    <hangnum nr="76"/>
    <gatha type="1"> ‘‘Padhānapahitattohaṃ, upasanto nirūpadhi;</gatha>
    <gatha type="last">Sabbāsave pariññāya, viharāmi anāsavo.</gatha>
    <hangnum nr="77"/>
    <gatha type="1"> ‘‘Catunnavutito kappe, yaṃ phalamadadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="78"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="79"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="80"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ambapiṇḍiyo thero imā gāthāyo</centered>
    <paragraph>Abhāsitthāti.</paragraph>
    <centered>Ambapiṇḍiyattherassāpadānaṃ navamaṃ.</centered>
    <subhead>10. Ambaphaliyattheraapadānaṃ</subhead>
    <hangnum nr="81"/>
    <gatha type="1"> ‘‘Padumuttarabuddhassa , lokajeṭṭhassa tādino;</gatha>
    <gatha type="last">Piṇḍāya vicarantassa, dhārato uttamaṃ yasaṃ.</gatha>
    <hangnum nr="82"/>
    <gatha type="1"> ‘‘Aggaphalaṃ gahetvāna, vippasannena cetasā;</gatha>
    <gatha type="last">Dakkhiṇeyyassa vīrassa, adāsiṃ satthuno ahaṃ.</gatha>
    <hangnum nr="83"/>
    <gatha type="1"> ‘‘Tena kammena dvipadinda <note>[dipadinda (sī. syā. pī.)]</note>, lokajeṭṭha narāsabha;</gatha>
    <gatha type="last">Pattomhi acalaṃ ṭhānaṃ, hitvā jayaparājayaṃ.</gatha>
    <hangnum nr="84"/>
    <gatha type="1"> ‘‘Satasahassito  kappe, yaṃ dānamadadiṃ tadā;</gatha>
    <gatha type="last">Duggatiṃ nābhijānāmi, aggadānassidaṃ phalaṃ.</gatha>
    <hangnum nr="85"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="86"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="87"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <gatha type="last">Itthaṃ sudaṃ āyasmā ambaphaliyo thero imā gāthāyo abhāsitthāti;</gatha>
    <centered>Ambaphaliyattherassāpadānaṃ dasamaṃ.</centered>
    <centered>Ekavihārivaggo catucattālīsamo.</centered>
    <paragraph>Tassuddānaṃ –</paragraph>
    <gatha type="1">Thero  ekavihārī ca, saṅkhiyo pāṭihīrako;</gatha>
    <gatha type="last">Thaviko ucchukhaṇḍī ca, kaḷambaambāṭakado.</gatha>
    <gatha type="1">Harītakambapiṇḍī ca, ambado dasamo yati;</gatha>
    <gatha type="last">Chaḷasīti ca gāthāyo, gaṇitāyo vibhāvibhi.</gatha>
  </text>
</tree>
