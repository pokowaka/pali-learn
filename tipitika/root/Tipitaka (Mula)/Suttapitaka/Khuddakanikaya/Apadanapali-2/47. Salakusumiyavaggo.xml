<?xml version='1.0' encoding='UTF-8'?>
<tree text="47. S&#x101;lakusumiyavaggo" target="text">
  <text>
    <subhead>1. Sālakusumiyattheraapadānaṃ</subhead>
    <hangnum nr="1"/>
    <gatha type="1"> ‘‘Parinibbute  bhagavati, jalajuttamanāmake;</gatha>
    <gatha type="last">Āropitamhi citake, sālapupphamapūjayiṃ.</gatha>
    <hangnum nr="2"/>
    <gatha type="1"> ‘‘Satasahassito kappe, yaṃ pupphamabhiropayiṃ <note>[pupphamabhipujayiṃ (syā.)]</note>;</gatha>
    <gatha type="last">Duggatiṃ nābhijānāmi, citapūjāyidaṃ <note>[buddhapūjāyidaṃ (syā.)]</note> phalaṃ.</gatha>
    <hangnum nr="3"/>
    <gatha type="1"> ‘‘Kilesā jhāpitā mayhaṃ, bhavā sabbe samūhatā;</gatha>
    <gatha type="last">Nāgova bandhanaṃ chetvā, viharāmi anāsavo.</gatha>
    <hangnum nr="4"/>
    <gatha type="1"> ‘‘Svāgataṃ vata me āsi, mama buddhassa santike;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="5"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā sālakusumiyo thero imā gāthāyo</centered>
    <paragraph>Abhāsitthāti.</paragraph>
    <centered>Sālakusumiyattherassāpadānaṃ paṭhamaṃ.</centered>
    <subhead>2. Citakapūjakattheraapadānaṃ</subhead>
    <hangnum nr="6"/>
    <gatha type="1"> ‘‘Jhāyamānassa bhagavato, sikhino lokabandhuno;</gatha>
    <gatha type="last">Aṭṭha campakapupphāni, citakaṃ abhiropayiṃ.</gatha>
    <hangnum nr="7"/>
    <gatha type="1"> ‘‘Ekatiṃse ito kappe, yaṃ pupphamabhiropayiṃ;</gatha>
    <gatha type="last">Duggatiṃ  nābhijānāmi, citapūjāyidaṃ phalaṃ.</gatha>
    <hangnum nr="8"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="9"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="10"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ  sudaṃ āyasmā citakapūjako thero imā gāthāyo</centered>
    <paragraph>Abhāsitthāti.</paragraph>
    <centered>Citakapūjakattherassāpadānaṃ dutiyaṃ.</centered>
    <subhead>3. Citakanibbāpakattheraapadānaṃ</subhead>
    <hangnum nr="11"/>
    <gatha type="1"> ‘‘Dayhamāne  sarīramhi, vessabhussa mahesino;</gatha>
    <gatha type="last">Gandhodakaṃ gahetvāna, citaṃ nibbāpayiṃ ahaṃ.</gatha>
    <hangnum nr="12"/>
    <gatha type="1"> ‘‘Ekatiṃse ito kappe, citaṃ nibbāpayiṃ ahaṃ;</gatha>
    <gatha type="last">Duggatiṃ nābhijānāmi, gandhodakassidaṃ phalaṃ.</gatha>
    <hangnum nr="13"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="14"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="15"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā citakanibbāpako thero imā</centered>
    <paragraph>Gāthāyo abhāsitthāti.</paragraph>
    <centered>Citakanibbāpakattherassāpadānaṃ tatiyaṃ.</centered>
    <subhead>4. Setudāyakattheraapadānaṃ</subhead>
    <hangnum nr="16"/>
    <gatha type="1"> ‘‘Vipassino bhagavato, caṅkamantassa sammukhā;</gatha>
    <gatha type="last">Pasannacitto sumano, setuṃ kārāpayiṃ ahaṃ.</gatha>
    <hangnum nr="17"/>
    <gatha type="1"> ‘‘Ekanavutito kappe, yaṃ setuṃ kārayiṃ ahaṃ;</gatha>
    <gatha type="last">Duggatiṃ nābhijānāmi, setudānassidaṃ phalaṃ.</gatha>
    <hangnum nr="18"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="19"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="20"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ  sudaṃ āyasmā setudāyako thero imā gāthāyo</centered>
    <paragraph>Abhāsitthāti.</paragraph>
    <centered>Setudāyakattherassāpadānaṃ catutthaṃ.</centered>
    <subhead>5. Sumanatālavaṇṭiyattheraapadānaṃ</subhead>
    <hangnum nr="21"/>
    <gatha type="1"> ‘‘Siddhatthassa  bhagavato, tālavaṇṭamadāsahaṃ;</gatha>
    <gatha type="last">Sumanehi paṭicchannaṃ, dhārayāmi mahāyasaṃ.</gatha>
    <hangnum nr="22"/>
    <gatha type="1"> ‘‘Catunnavutito kappe, tālavaṇṭamadāsahaṃ;</gatha>
    <gatha type="last">Duggatiṃ nābhijānāmi, tālavaṇṭassidaṃ phalaṃ.</gatha>
    <hangnum nr="23"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="24"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="25"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā sumanatālavaṇṭiyo thero imā</centered>
    <paragraph>Gāthāyo abhāsitthāti.</paragraph>
    <centered>Sumanatālavaṇṭiyattherassāpadānaṃ pañcamaṃ.</centered>
    <subhead>6. Avaṭaphaliyattheraapadānaṃ</subhead>
    <hangnum nr="26"/>
    <gatha type="1"> ‘‘Sataraṃsī  nāma bhagavā, sayambhū aparājito;</gatha>
    <gatha type="last">Vivekakāmo sambuddho, gocarāyābhinikkhami.</gatha>
    <hangnum nr="27"/>
    <gatha type="1"> ‘‘Phalahattho ahaṃ disvā, upagacchiṃ narāsabhaṃ;</gatha>
    <gatha type="last">Pasannacitto sumano, adāsiṃ avaṭaṃ phalaṃ.</gatha>
    <hangnum nr="28"/>
    <gatha type="1"> ‘‘Catunnavutito  kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="29"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="30"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="31"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā avaṭaphaliyo thero imā gāthāyo</centered>
    <paragraph>Abhāsitthāti.</paragraph>
    <centered>Avaṭaphaliyattherassāpadānaṃ chaṭṭhaṃ.</centered>
    <subhead>7. Labujaphaladāyakattheraapadānaṃ</subhead>
    <hangnum nr="32"/>
    <gatha type="1"> ‘‘Nagare  bandhumatiyā, ārāmiko ahaṃ tadā;</gatha>
    <gatha type="last">Addasaṃ virajaṃ buddhaṃ, gacchantaṃ anilañjase.</gatha>
    <hangnum nr="33"/>
    <gatha type="1"> ‘‘Labujaṃ phalamādāya, buddhaseṭṭhassadāsahaṃ;</gatha>
    <gatha type="last">Ākāseva ṭhito santo, paṭiggaṇhi mahāyaso.</gatha>
    <hangnum nr="34"/>
    <gatha type="1"> ‘‘Vittisañjanano mayhaṃ, diṭṭhadhammasukhāvaho;</gatha>
    <gatha type="last">Phalaṃ buddhassa datvāna, vippasannena cetasā.</gatha>
    <hangnum nr="35"/>
    <gatha type="1"> ‘‘Adhigañchiṃ tadā pītiṃ, vipulaṃ sukhamuttamaṃ;</gatha>
    <gatha type="last">Uppajjateva <note>[uppajjate me (syā.)]</note> ratanaṃ, nibbattassa tahiṃ tahiṃ.</gatha>
    <hangnum nr="36"/>
    <gatha type="1"> ‘‘Ekanavutito  kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="37"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="38"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="39"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā labujaphaladāyako thero imā</centered>
    <paragraph>Gāthāyo abhāsitthāti.</paragraph>
    <centered>Labujaphaladāyakattherassāpadānaṃ sattamaṃ.</centered>
    <subhead>8. Pilakkhaphaladāyakattheraapadānaṃ</subhead>
    <hangnum nr="40"/>
    <gatha type="1"> ‘‘Vanantare  buddhaṃ disvā <note>[vanante buddhaṃ disvāna (sī. pī.)]</note>, atthadassiṃ mahāyasaṃ;</gatha>
    <gatha type="last">Pasannacitto sumano, pilakkhassa <note>[pilakkhussa (pī.)]</note> phalaṃ adā.</gatha>
    <hangnum nr="41"/>
    <gatha type="1"> ‘‘Aṭṭhārase kappasate, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="42"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="43"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="44"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā pilakkhaphaladāyako thero imā</centered>
    <paragraph>Gāthāyo abhāsitthāti.</paragraph>
    <centered>Pilakkhaphaladāyakattherassāpadānaṃ aṭṭhamaṃ.</centered>
    <subhead>9. Sayaṃpaṭibhāniyattheraapadānaṃ</subhead>
    <hangnum nr="45"/>
    <gatha type="1"> ‘‘Kakudhaṃ vilasantaṃva, devadevaṃ narāsabhaṃ;</gatha>
    <gatha type="last">Rathiyaṃ paṭipajjantaṃ, ko disvā na pasīdati.</gatha>
    <hangnum nr="46"/>
    <gatha type="1"> ‘‘Tamandhakāraṃ nāsetvā, santāretvā bahuṃ janaṃ;</gatha>
    <gatha type="last">Ñāṇālokena jotantaṃ, ko disvā na pasīdati.</gatha>
    <hangnum nr="47"/>
    <gatha type="1"> ‘‘Vasīsatasahassehi, nīyantaṃ lokanāyakaṃ;</gatha>
    <gatha type="last">Uddharantaṃ bahū satte, ko disvā na pasīdati.</gatha>
    <hangnum nr="48"/>
    <gatha type="1"> ‘‘Āhanantaṃ <note>[āhanitvā (syā. ka.)]</note> dhammabheriṃ, maddantaṃ titthiye gaṇe;</gatha>
    <gatha type="last">Sīhanādaṃ vinadantaṃ, ko disvā na pasīdati.</gatha>
    <hangnum nr="49"/>
    <gatha type="1"> ‘‘Yāvatā brahmalokato, āgantvāna sabrahmakā;</gatha>
    <gatha type="last">Pucchanti nipuṇe pañhe, ko disvā na pasīdati.</gatha>
    <hangnum nr="50"/>
    <gatha type="1"> ‘‘Yassañjaliṃ karitvāna, āyācanti sadevakā;</gatha>
    <gatha type="last">Tena puññaṃ anubhonti, ko disvā na pasīdati.</gatha>
    <hangnum nr="51"/>
    <gatha type="1"> ‘‘Sabbe  janā samāgantvā, sampavārenti cakkhumaṃ;</gatha>
    <gatha type="last">Na vikampati ajjhiṭṭho, ko disvā na pasīdati.</gatha>
    <hangnum nr="52"/>
    <gatha type="1"> ‘‘Nagaraṃ  pavisato yassa, ravanti bheriyo bahū;</gatha>
    <gatha type="last">Vinadanti gajā mattā, ko disvā na pasīdati.</gatha>
    <hangnum nr="53"/>
    <gatha type="1"> ‘‘Vīthiyā <note>[rathiyā (sī.)]</note> gacchato yassa, sabbābhā jotate sadā;</gatha>
    <gatha type="last">Abbhunnatā samā honti, ko disvā na pasīdati.</gatha>
    <hangnum nr="54"/>
    <gatha type="1"> ‘‘Byāharantassa  buddhassa, cakkavāḷampi suyyati;</gatha>
    <gatha type="last">Sabbe satte viññāpeti, ko disvā na pasīdati.</gatha>
    <hangnum nr="55"/>
    <gatha type="1"> ‘‘Satasahassito  kappe, yaṃ buddhamabhikittayiṃ;</gatha>
    <gatha type="last">Duggatiṃ nābhijānāmi, kittanāya idaṃ phalaṃ.</gatha>
    <hangnum nr="56"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="57"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="58"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā sayaṃpaṭibhāniyo thero imā gāthāyo</centered>
    <paragraph>Abhāsitthāti.</paragraph>
    <centered>Sayaṃpaṭibhāniyattherassāpadānaṃ navamaṃ.</centered>
    <subhead>10. Nimittabyākaraṇiyattheraapadānaṃ</subhead>
    <hangnum nr="59"/>
    <gatha type="1"> ‘‘Ajjhogāhetvā himavaṃ, mante vāce mahaṃ tadā;</gatha>
    <gatha type="last">Catupaññāsasahassāni, sissā mayhaṃ upaṭṭhahuṃ.</gatha>
    <hangnum nr="60"/>
    <gatha type="1"> ‘‘Adhitā  vedagū sabbe, chaḷaṅge pāramiṃ gatā;</gatha>
    <gatha type="last">Sakavijjāhupatthaddhā, himavante vasanti te.</gatha>
    <hangnum nr="61"/>
    <gatha type="1"> ‘‘Cavitvā tusitā kāyā, devaputto mahāyaso;</gatha>
    <gatha type="last">Uppajji mātukucchismiṃ, sampajāno patissato.</gatha>
    <hangnum nr="62"/>
    <gatha type="1"> ‘‘Sambuddhe upapajjante, dasasahassi kampatha;</gatha>
    <gatha type="last">Andhā cakkhuṃ alabhiṃsu, uppajjantamhi nāyake.</gatha>
    <hangnum nr="63"/>
    <gatha type="1"> ‘‘Sabbākāraṃ  pakampittha, kevalā vasudhā ayaṃ;</gatha>
    <gatha type="last">Nigghosasaddaṃ sutvāna, ubbijjiṃsu <note>[vimhayiṃsu (syā. ka.)]</note> mahājanā.</gatha>
    <hangnum nr="64"/>
    <gatha type="1"> ‘‘Sabbe janā samāgamma, āgacchuṃ mama santikaṃ;</gatha>
    <gatha type="last">Vasudhāyaṃ pakampittha, kiṃ vipāko bhavissati.</gatha>
    <hangnum nr="65"/>
    <gatha type="1"> ‘‘Avacāsiṃ <note>[vidassāmi (syā.)]</note> tadā tesaṃ, mā bhetha <note>[mā roda (ka.), mābhāyittha (syā.)]</note> natthi vo bhayaṃ;</gatha>
    <gatha type="last">Visaṭṭhā hotha sabbepi, uppādoyaṃ suvatthiko <note>[sukhatthiko (syā.)]</note>.</gatha>
    <hangnum nr="66"/>
    <gatha type="1"> ‘‘Aṭṭhahetūhi  samphussa <note>[aṭṭhahetūhi samphassa (syā. pī.), atthahetu nisaṃsayaṃ (ka.)]</note>, vasudhāyaṃ pakampati;</gatha>
    <gatha type="last">Tathā nimittā dissanti, obhāso vipulo mahā.</gatha>
    <hangnum nr="67"/>
    <gatha type="1"> ‘‘Asaṃsayaṃ buddhaseṭṭho, uppajjissati cakkhumā;</gatha>
    <gatha type="last">Saññāpetvāna janataṃ, pañcasīle kathesahaṃ.</gatha>
    <hangnum nr="68"/>
    <gatha type="1"> ‘‘Sutvāna  pañca sīlāni, buddhuppādañca dullabhaṃ;</gatha>
    <gatha type="last">Ubbegajātā sumanā, tuṭṭhahaṭṭhā ahaṃsu te.</gatha>
    <hangnum nr="69"/>
    <gatha type="1"> ‘‘Dvenavute ito kappe, yaṃ nimittaṃ viyākariṃ;</gatha>
    <gatha type="last">Duggatiṃ nābhijānāmi, byākaraṇassidaṃ phalaṃ.</gatha>
    <hangnum nr="70"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="71"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="72"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā nimittabyākaraṇiyo thero imā</centered>
    <paragraph>Gāthāyo abhāsitthāti.</paragraph>
    <centered>Nimittabyākaraṇiyattherassāpadānaṃ dasamaṃ.</centered>
    <centered>Sālakusumiyavaggo sattacattālīsamo.</centered>
    <paragraph>Tassuddānaṃ –</paragraph>
    <gatha type="1">Sālakusumiyo thero, pūjā nibbāpakopi ca;</gatha>
    <gatha type="last">Setudo tālavaṇṭī ca, avaṭalabujappado.</gatha>
    <gatha type="1">Pilakkhapaṭibhānī ca, veyyākaraṇiyo dijo;</gatha>
    <gatha type="last">Dvesattati ca gāthāyo, gaṇitāyo vibhāvibhi.</gatha>
  </text>
</tree>
