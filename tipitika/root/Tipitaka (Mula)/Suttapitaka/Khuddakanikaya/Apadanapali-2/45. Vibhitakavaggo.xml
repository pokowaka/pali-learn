<?xml version='1.0' encoding='UTF-8'?>
<tree text="45. Vibh&#x12B;takavaggo" target="text">
  <text>
    <subhead>1. Vibhītakamiñjiyattheraapadānaṃ</subhead>
    <hangnum nr="1"/>
    <gatha type="1"> ‘‘Kakusandho  mahāvīro, sabbadhammāna pāragū;</gatha>
    <gatha type="last">Gaṇamhā vūpakaṭṭho so, agamāsi vanantaraṃ.</gatha>
    <hangnum nr="2"/>
    <gatha type="1"> ‘‘Bījamiñjaṃ gahetvāna, latāya āvuṇiṃ ahaṃ;</gatha>
    <gatha type="last">Bhagavā tamhi samaye, jhāyate pabbatantare.</gatha>
    <hangnum nr="3"/>
    <gatha type="1"> ‘‘Disvānahaṃ devadevaṃ, vippasannena cetasā;</gatha>
    <gatha type="last">Dakkhiṇeyyassa vīrassa, bījamiñjamadāsahaṃ.</gatha>
    <hangnum nr="4"/>
    <gatha type="1"> ‘‘Imasmiṃyeva kappamhi, yaṃ miñjamadadiṃ <note>[phalamadadiṃ (sī. pī.), bījamadadiṃ (syā.)]</note> tadā;</gatha>
    <gatha type="last">Duggatiṃ nābhijānāmi, bījamiñjassidaṃ phalaṃ.</gatha>
    <hangnum nr="5"/>
    <gatha type="1"> ‘‘Kilesā jhāpitā mayhaṃ, bhavā sabbe samūhatā;</gatha>
    <gatha type="last">Nāgova bandhanaṃ chetvā, viharāmi anāsavo.</gatha>
    <hangnum nr="6"/>
    <gatha type="1"> ‘‘Svāgataṃ vata me āsi, mama buddhassa santike;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="7"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā vibhītakamiñjiyo <note>[vibhedaka… (syā. ka.)]</note> thero imā</centered>
    <paragraph>Gāthāyo abhāsitthāti.</paragraph>
    <centered>Vibhītakamiñjiyattherassāpadānaṃ paṭhamaṃ.</centered>
    <subhead>2. Koladāyakattheraapadānaṃ</subhead>
    <hangnum nr="8"/>
    <gatha type="1"> ‘‘Ajinena  nivatthohaṃ, vākacīradharo tadā;</gatha>
    <gatha type="last">Khāriyā pūrayitvāna, kolaṃhāsiṃ mamassamaṃ <note>[khāribhāraṃ haritvāna, kolamāharimassamaṃ (sī. pī.)]</note>.</gatha>
    <hangnum nr="9"/>
    <gatha type="1"> ‘‘Tamhi  kāle sikhī buddho, eko adutiyo ahu;</gatha>
    <gatha type="last">Mamassamaṃ upāgacchi, jānanto sabbakālikaṃ.</gatha>
    <hangnum nr="10"/>
    <gatha type="1"> ‘‘Sakaṃ cittaṃ pasādetvā, vanditvāna ca subbataṃ;</gatha>
    <gatha type="last">Ubho hatthehi paggayha, kolaṃ buddhassadāsahaṃ.</gatha>
    <hangnum nr="11"/>
    <gatha type="1"> ‘‘Ekatiṃse ito kappe, yaṃ phalamadadiṃ tadā;</gatha>
    <gatha type="last">Duggatiṃ nābhijānāmi, koladānassidaṃ phalaṃ.</gatha>
    <hangnum nr="12"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="13"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="14"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā koladāyako thero imā gāthāyo</centered>
    <paragraph>Abhāsitthāti.</paragraph>
    <centered>Koladāyakattherassāpadānaṃ dutiyaṃ.</centered>
    <subhead>3. Billiyattheraapadānaṃ</subhead>
    <hangnum nr="15"/>
    <gatha type="1"> ‘‘Candabhāgānadītīre , assamo sukato mama;</gatha>
    <gatha type="last">Billarukkhehi <note>[beluvarukkhehi (syā.)]</note> ākiṇṇo, nānādumanisevito.</gatha>
    <hangnum nr="16"/>
    <gatha type="1"> ‘‘Sugandhaṃ beluvaṃ disvā, buddhaseṭṭhamanussariṃ;</gatha>
    <gatha type="last">Khāribhāraṃ pūrayitvā, tuṭṭho saṃviggamānaso.</gatha>
    <hangnum nr="17"/>
    <gatha type="1"> ‘‘Kakusandhaṃ upāgamma, billapakkamadāsahaṃ;</gatha>
    <gatha type="last">Puññakkhettassa vīrassa, vippasannena cetasā.</gatha>
    <hangnum nr="18"/>
    <gatha type="1"> ‘‘Imasmiṃyeva kappasmiṃ, yaṃ phalamadadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="19"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="20"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="21"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā billiyo thero imā gāthāyo</centered>
    <paragraph>Abhāsitthāti.</paragraph>
    <centered>Billiyattherassāpadānaṃ tatiyaṃ.</centered>
    <subhead>4. Bhallātadāyakattheraapadānaṃ</subhead>
    <hangnum nr="22"/>
    <gatha type="1"> ‘‘Suvaṇṇavaṇṇaṃ  sambuddhaṃ, dvattiṃsavaralakkhaṇaṃ;</gatha>
    <gatha type="last">Vipinaggena <note>[pavanaggena (sī. syā. pī.)]</note> gacchantaṃ, sālarājaṃva phullitaṃ.</gatha>
    <hangnum nr="23"/>
    <gatha type="1"> ‘‘Tiṇattharaṃ paññāpetvā, buddhaseṭṭhaṃ ayācahaṃ;</gatha>
    <gatha type="last">‘Anukampatu maṃ buddho, bhikkhaṃ icchāmi dātave’.</gatha>
    <hangnum nr="24"/>
    <gatha type="1"> ‘‘Anukampako kāruṇiko, atthadassī mahāyaso;</gatha>
    <gatha type="last">Mama saṅkappamaññāya, orūhi mama assame.</gatha>
    <hangnum nr="25"/>
    <gatha type="1"> ‘‘Orohitvāna sambuddho, nisīdi paṇṇasanthare;</gatha>
    <gatha type="last">Bhallātakaṃ gahetvāna, buddhaseṭṭhassadāsahaṃ.</gatha>
    <hangnum nr="26"/>
    <gatha type="1"> ‘‘Mama nijjhāyamānassa, paribhuñji tadā jino;</gatha>
    <gatha type="last">Tattha cittaṃ pasādetvā, abhivandiṃ tadā jinaṃ.</gatha>
    <hangnum nr="27"/>
    <gatha type="1"> ‘‘Aṭṭhārase kappasate, yaṃ phalamadadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="28"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="29"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="30"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ  sudaṃ āyasmā bhallātadāyako thero imā gāthāyo</centered>
    <paragraph>Abhāsitthāti.</paragraph>
    <centered>Bhallātadāyakattherassāpadānaṃ catutthaṃ.</centered>
    <subhead>5. Uttalipupphiyattheraapadānaṃ</subhead>
    <hangnum nr="31"/>
    <gatha type="1"> ‘‘Nigrodhe  haritobhāse, saṃviruḷhamhi pādape;</gatha>
    <gatha type="last">Uttalimālaṃ <note>[ummā mālaṃ hi (syā.)]</note> paggayha, bodhiyā abhiropayiṃ.</gatha>
    <hangnum nr="32"/>
    <gatha type="1"> ‘‘Imasmiṃyeva kappamhi, yaṃ bodhimabhipūjayiṃ;</gatha>
    <gatha type="last">Duggatiṃ nābhijānāmi, bodhipūjāyidaṃ phalaṃ.</gatha>
    <hangnum nr="33"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="34"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="35"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā uttalipupphiyo thero imā gāthāyo</centered>
    <paragraph>Abhāsitthāti.</paragraph>
    <centered>Uttalipupphiyattherassāpadānaṃ pañcamaṃ.</centered>
    <subhead>6. Ambāṭakiyattheraapadānaṃ</subhead>
    <hangnum nr="36"/>
    <gatha type="1"> ‘‘Supupphitaṃ  sālavanaṃ, ogayha vessabhū muni;</gatha>
    <gatha type="last">Nisīdi giriduggesu, abhijātova kesarī.</gatha>
    <hangnum nr="37"/>
    <gatha type="1"> ‘‘Pasannacitto  sumano, ambāṭakamapūjayiṃ;</gatha>
    <gatha type="last">Puññakkhettaṃ anuttaraṃ <note>[mahāvīraṃ (sī. syā.)]</note>, pasanno sehi pāṇibhi.</gatha>
    <hangnum nr="38"/>
    <gatha type="1"> ‘‘Ekatiṃse ito kappe, yaṃ pupphamabhiropayiṃ;</gatha>
    <gatha type="last">Duggati nābhijānāmi, buddhapūjāyidaṃ phalaṃ.</gatha>
    <hangnum nr="39"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="40"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="41"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā ambāṭakiyo thero imā gāthāyo</centered>
    <paragraph>Abhāsitthāti.</paragraph>
    <centered>Ambāṭakiyattherassāpadānaṃ chaṭṭhaṃ.</centered>
    <subhead>7. Sīhāsanikattheraapadānaṃ</subhead>
    <hangnum nr="42"/>
    <gatha type="1"> ‘‘Padumuttarassa  bhagavato, sabbabhūtahitesino;</gatha>
    <gatha type="last">Pasannacitto sumano, sīhāsanamadāsahaṃ.</gatha>
    <hangnum nr="43"/>
    <gatha type="1"> ‘‘Devaloke manusse vā, yattha yattha vasāmahaṃ;</gatha>
    <gatha type="last">Labhāmi vipulaṃ byamhaṃ, sīhāsanassidaṃ phalaṃ.</gatha>
    <hangnum nr="44"/>
    <gatha type="1"> ‘‘Soṇṇamayā rūpimayā, lohitaṅgamayā <note>[lohitaṅkamayā (sī. syā. pī.)]</note> bahū;</gatha>
    <gatha type="last">Maṇimayā ca pallaṅkā, nibbattanti mamaṃ sadā.</gatha>
    <hangnum nr="45"/>
    <gatha type="1"> ‘‘Bodhiyā  āsanaṃ katvā, jalajuttamanāmino;</gatha>
    <gatha type="last">Ucce kule pajāyāmi, aho dhammasudhammatā.</gatha>
    <hangnum nr="46"/>
    <gatha type="1"> ‘‘Satasahassito kappe, sīhāsanamakāsahaṃ;</gatha>
    <gatha type="last">Duggatiṃ nābhijānāmi, sīhāsanassidaṃ phalaṃ.</gatha>
    <hangnum nr="47"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="48"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="49"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā sīhāsaniko thero imā gāthāyo</centered>
    <paragraph>Abhāsitthāti.</paragraph>
    <centered>Sīhāsanikattherassāpadānaṃ sattamaṃ.</centered>
    <subhead>8. Pādapīṭhiyattheraapadānaṃ</subhead>
    <hangnum nr="50"/>
    <gatha type="1"> ‘‘Sumedho  nāma sambuddho, aggo kāruṇiko muni;</gatha>
    <gatha type="last">Tārayitvā bahū satte, nibbuto so mahāyaso.</gatha>
    <hangnum nr="51"/>
    <gatha type="1"> ‘‘Sīhāsanassa sāmantā, sumedhassa mahesino;</gatha>
    <gatha type="last">Pasannacitto sumano, pādapīṭhamakārayiṃ.</gatha>
    <hangnum nr="52"/>
    <gatha type="1"> ‘‘Katvāna kusalaṃ kammaṃ, sukhapākaṃ sukhudrayaṃ;</gatha>
    <gatha type="last">Puññakammena saṃyutto, tāvatiṃsamagacchahaṃ.</gatha>
    <hangnum nr="53"/>
    <gatha type="1"> ‘‘Tattha  me vasamānassa, puññakammasamaṅgino;</gatha>
    <gatha type="last">Padāni uddharantassa, soṇṇapīṭhā bhavanti me.</gatha>
    <hangnum nr="54"/>
    <gatha type="1"> ‘‘Lābhā tesaṃ suladdhaṃ vo, ye labhanti upassutiṃ;</gatha>
    <gatha type="last">Nibbute kāraṃ katvāna, labhanti vipulaṃ sukhaṃ.</gatha>
    <hangnum nr="55"/>
    <gatha type="1"> ‘‘Mayāpi sukataṃ kammaṃ, vāṇijjaṃ suppayojitaṃ;</gatha>
    <gatha type="last">Pādapīṭhaṃ karitvāna, soṇṇapīṭhaṃ labhāmahaṃ.</gatha>
    <hangnum nr="56"/>
    <gatha type="1"> ‘‘Yaṃ yaṃ disaṃ pakkamāmi, kenaci kiccayenahaṃ <note>[paccayenahaṃ (sī. pī.)]</note>;</gatha>
    <gatha type="last">Soṇṇapīṭhe akkamāmi <note>[soṇṇapīṭhena kamāmi (ka.)]</note>, puññakammassidaṃ phalaṃ.</gatha>
    <hangnum nr="57"/>
    <gatha type="1"> ‘‘Tiṃsakappasahassamhi, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, pādapīṭhassidaṃ phalaṃ.</gatha>
    <hangnum nr="58"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="59"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="60"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā pādapīṭhiyo thero imā gāthāyo</centered>
    <paragraph>Abhāsitthāti.</paragraph>
    <centered>Pādapīṭhiyattherassāpadānaṃ aṭṭhamaṃ.</centered>
    <subhead>9. Vedikārakattheraapadānaṃ</subhead>
    <hangnum nr="61"/>
    <gatha type="1"> ‘‘Padumuttarassa  bhagavato, bodhiyā pādaputtame;</gatha>
    <gatha type="last">Vedikaṃ sukataṃ katvā, sakaṃ cittaṃ pasādayiṃ.</gatha>
    <hangnum nr="62"/>
    <gatha type="1"> ‘‘Atoḷārāni <note>[athoḷārāni (sī. pī.), aggoḷārāni (syā.)]</note> bhaṇḍāni, katāni akatāni ca;</gatha>
    <gatha type="last">Antalikkhā pavassanti, vedikāya idaṃ phalaṃ.</gatha>
    <hangnum nr="63"/>
    <gatha type="1"> ‘‘Ubhato byūḷhasaṅgāme, pakkhandanto bhayānake;</gatha>
    <gatha type="last">Bhayabheravaṃ na passāmi, vedikāya idaṃ phalaṃ.</gatha>
    <hangnum nr="64"/>
    <gatha type="1"> ‘‘Mama  saṅkappamaññāya, byamhaṃ nibbattate subhaṃ;</gatha>
    <gatha type="last">Sayanāni mahagghāni, vedikāya idaṃ phalaṃ.</gatha>
    <hangnum nr="65"/>
    <gatha type="1"> ‘‘Satasahassito  kappe, yaṃ vedikamakārayiṃ;</gatha>
    <gatha type="last">Duggatiṃ nābhijānāmi, vedikāya idaṃ phalaṃ.</gatha>
    <hangnum nr="66"/>
    <gatha type="1"> ‘‘Kilesā jhāpitā mayhaṃ…pe… viharāmi anāsavo.</gatha>
    <hangnum nr="67"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="68"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā vedikārako thero imā gāthāyo</centered>
    <paragraph>Abhāsitthāti.</paragraph>
    <centered>Vedikārakattherassāpadānaṃ navamaṃ.</centered>
    <subhead>10. Bodhigharadāyakattheraapadānaṃ</subhead>
    <hangnum nr="69"/>
    <gatha type="1"> ‘‘Siddhatthassa  bhagavato, dvipadindassa tādino;</gatha>
    <gatha type="last">Pasannacitto sumano, bodhigharamakārayiṃ.</gatha>
    <hangnum nr="70"/>
    <gatha type="1"> ‘‘Tusitaṃ upapannomhi, vasāmi ratane ghare;</gatha>
    <gatha type="last">Na me sītaṃ vā uṇhaṃ vā, vāto gatte na samphuse.</gatha>
    <hangnum nr="71"/>
    <gatha type="1"> ‘‘Pañcasaṭṭhimhito kappe, cakkavattī ahosahaṃ;</gatha>
    <gatha type="last">Kāsikaṃ nāma nagaraṃ, vissakammena <note>[visukammena (syā. ka.)]</note> māpitaṃ.</gatha>
    <hangnum nr="72"/>
    <gatha type="1"> ‘‘Dasayojanaāyāmaṃ, aṭṭhayojanavitthataṃ;</gatha>
    <gatha type="last">Na tamhi nagare atthi, kaṭṭhaṃ vallī ca mattikā.</gatha>
    <hangnum nr="73"/>
    <gatha type="1"> ‘‘Tiriyaṃ yojanaṃ āsi, addhayojanavitthataṃ;</gatha>
    <gatha type="last">Maṅgalo nāma pāsādo, vissakammena māpito.</gatha>
    <hangnum nr="74"/>
    <gatha type="1"> ‘‘Cullāsītisahassāni, thambhā soṇṇamayā ahuṃ;</gatha>
    <gatha type="last">Maṇimayā ca niyyūhā, chadanaṃ rūpiyaṃ ahu.</gatha>
    <hangnum nr="75"/>
    <gatha type="1"> ‘‘Sabbasoṇṇamayaṃ  gharaṃ, vissakammena māpitaṃ;</gatha>
    <gatha type="last">Ajjhāvutthaṃ mayā etaṃ, gharadānassidaṃ phalaṃ.</gatha>
    <hangnum nr="76"/>
    <gatha type="1"> ‘‘Te sabbe anubhotvāna, devamānusake bhave;</gatha>
    <gatha type="last">Ajjhapattomhi nibbānaṃ, santipadamanuttaraṃ.</gatha>
    <hangnum nr="77"/>
    <gatha type="1"> ‘‘Tiṃsakappasahassamhi, bodhigharamakārayiṃ;</gatha>
    <gatha type="last">Duggatiṃ  nābhijānāmi, gharadānassidaṃ phalaṃ.</gatha>
    <hangnum nr="78"/>
    <gatha type="1"> ‘‘Kilesā  jhāpitā mayhaṃ…pe… viharāmi anāsavo.</gatha>
    <hangnum nr="79"/>
    <gatha type="1"> ‘‘Svāgataṃ vata me āsi…pe… kataṃ buddhassa sāsanaṃ.</gatha>
    <hangnum nr="80"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <centered>Itthaṃ sudaṃ āyasmā bodhigharadāyako thero imā gāthāyo</centered>
    <paragraph>Abhāsitthāti.</paragraph>
    <centered>Bodhigharadāyakattherassāpadānaṃ dasamaṃ.</centered>
    <centered>Vibhītakavaggo pañcacattālīsamo.</centered>
    <paragraph>Tassuddānaṃ –</paragraph>
    <gatha type="1">Vibhītakī kolaphalī, billabhallātakappado;</gatha>
    <gatha type="last">Uttalambaṭakī ceva, āsanī pādapīṭhako.</gatha>
    <gatha type="1">Vediko bodhighariko, gāthāyo gaṇitāpi ca;</gatha>
    <gatha type="last">Ekūnāsītikā sabbā, asmiṃ vagge pakittitā.</gatha>
  </text>
</tree>
