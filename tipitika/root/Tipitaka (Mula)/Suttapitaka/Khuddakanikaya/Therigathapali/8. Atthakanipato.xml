<?xml version='1.0' encoding='UTF-8'?>
<tree text="8. A&#x1E6D;&#x1E6D;hakanip&#x101;to" target="text">
  <text>
    <subhead>1. Sīsūpacālātherīgāthā</subhead>
    <hangnum nr="196"/>
    <gatha type="1"> ‘‘Bhikkhunī  sīlasampannā, indriyesu susaṃvutā;</gatha>
    <gatha type="2">Adhigacche padaṃ santaṃ, asecanakamojavaṃ’’.</gatha>
    <hangnum nr="197"/>
    <gatha type="1"> ‘‘Tāvatiṃsā ca yāmā ca, tusitā cāpi devatā;</gatha>
    <gatha type="2">Nimmānaratino devā, ye devā vasavattino;</gatha>
    <gatha type="last">Tattha cittaṃ paṇīdhehi, yattha te vusitaṃ pure’’.</gatha>
    <hangnum nr="198"/>
    <gatha type="1"> ‘‘Tāvatiṃsā ca yāmā ca, tusitā cāpi devatā;</gatha>
    <gatha type="2">Nimmānaratino devā, ye devā vasavattino.</gatha>
    <hangnum nr="199"/>
    <gatha type="1"> ‘‘Kālaṃ kālaṃ bhavābhavaṃ, sakkāyasmiṃ purakkhatā;</gatha>
    <gatha type="2">Avītivattā sakkāyaṃ, jātimaraṇasārino.</gatha>
    <hangnum nr="200"/>
    <gatha type="1"> ‘‘Sabbo ādīpito loko, sabbo loko padīpito;</gatha>
    <gatha type="2">Sabbo pajjalito loko, sabbo loko pakampito.</gatha>
    <hangnum nr="201"/>
    <gatha type="1"> ‘‘Akampiyaṃ atuliyaṃ, aputhujjanasevitaṃ;</gatha>
    <gatha type="2">Buddho dhammamadesesi, tattha me nirato mano.</gatha>
    <hangnum nr="202"/>
    <gatha type="1"> ‘‘Tassāhaṃ vacanaṃ sutvā, vihariṃ sāsane ratā;</gatha>
    <gatha type="last">Tisso vijjā anuppattā, kataṃ buddhassa sāsanaṃ.</gatha>
    <hangnum nr="203"/>
    <gatha type="1"> ‘‘Sabbattha vihatā nandī, tamokhandho padālito;</gatha>
    <gatha type="last">Evaṃ jānāhi pāpima, nihato tvamasi antaka’’.</gatha>
    <centered>… Sīsūpacālā therī….</centered>
    <centered>Aṭṭhakanipāto niṭṭhito.</centered>
  </text>
</tree>
