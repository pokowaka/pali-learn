<?xml version='1.0' encoding='UTF-8'?>
<tree text="9. Navakanip&#x101;to" target="text">
  <text>
    <subhead>1. Vaḍḍhamātutherīgāthā</subhead>
    <hangnum nr="204"/>
    <gatha type="1"> ‘‘Mā  su te vaḍḍha lokamhi, vanatho āhu kudācanaṃ;</gatha>
    <gatha type="2">Mā puttaka punappunaṃ, ahu dukkhassa bhāgimā.</gatha>
    <hangnum nr="205"/>
    <gatha type="1"> ‘‘Sukhañhi  vaḍḍha munayo, anejā chinnasaṃsayā;</gatha>
    <gatha type="2">Sītibhūtā damappattā, viharanti anāsavā.</gatha>
    <hangnum nr="206"/>
    <gatha type="1"> ‘‘Tehānuciṇṇaṃ isībhi, maggaṃ dassanapattiyā;</gatha>
    <gatha type="2">Dukkhassantakiriyāya, tvaṃ vaḍḍha anubrūhaya’’.</gatha>
    <hangnum nr="207"/>
    <gatha type="1"> ‘‘Visāradāva bhaṇasi, etamatthaṃ janetti me;</gatha>
    <gatha type="2">Maññāmi nūna māmike, vanatho te na vijjati’’.</gatha>
    <hangnum nr="208"/>
    <gatha type="1"> ‘‘Ye keci vaḍḍha saṅkhārā, hīnā ukkaṭṭhamajjhimā;</gatha>
    <gatha type="2">Aṇūpi aṇumattopi, vanatho me na vijjati.</gatha>
    <hangnum nr="209"/>
    <gatha type="1"> ‘‘Sabbe me āsavā khīṇā, appamattassa jhāyato;</gatha>
    <gatha type="last">Tisso vijjā anuppattā, kataṃ buddhassa sāsanaṃ’’.</gatha>
    <hangnum nr="210"/>
    <gatha type="1"> ‘‘Uḷāraṃ vata me mātā, patodaṃ samavassari;</gatha>
    <gatha type="last">Paramatthasañhitā gāthā, yathāpi anukampikā.</gatha>
    <hangnum nr="211"/>
    <gatha type="1"> ‘‘Tassāhaṃ vacanaṃ sutvā, anusiṭṭhiṃ janettiyā;</gatha>
    <gatha type="last">Dhammasaṃvegamāpādiṃ, yogakkhemassa pattiyā.</gatha>
    <hangnum nr="212"/>
    <gatha type="1"> ‘‘Sohaṃ padhānapahitatto, rattindivamatandito;</gatha>
    <gatha type="last">Mātarā codito santo, aphusiṃ santimuttamaṃ’’.</gatha>
    <centered>… Vaḍḍhamātā therī….</centered>
    <centered>Navakanipāto niṭṭhito.</centered>
  </text>
</tree>
