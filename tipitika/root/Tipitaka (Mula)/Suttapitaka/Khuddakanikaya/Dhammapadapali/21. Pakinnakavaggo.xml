<?xml version='1.0' encoding='UTF-8'?>
<tree text="21. Paki&#x1E47;&#x1E47;akavaggo" target="text">
  <text>
    <hangnum nr="290"/>
    <gatha type="1"> Mattāsukhapariccāgā , passe ce vipulaṃ sukhaṃ;</gatha>
    <gatha type="last">Caje mattāsukhaṃ dhīro, sampassaṃ vipulaṃ sukhaṃ.</gatha>
    <hangnum nr="291"/>
    <gatha type="1"> Paradukkhūpadhānena, attano <note>[yo attano (syā. pī. ka.)]</note> sukhamicchati;</gatha>
    <gatha type="last">Verasaṃsaggasaṃsaṭṭho, verā so na parimuccati.</gatha>
    <hangnum nr="292"/>
    <gatha type="1"> Yañhi  kiccaṃ apaviddhaṃ <note>[tadapaviddhaṃ (sī. syā.)]</note>, akiccaṃ pana kayirati;</gatha>
    <gatha type="last">Unnaḷānaṃ pamattānaṃ, tesaṃ vaḍḍhanti āsavā.</gatha>
    <hangnum nr="293"/>
    <gatha type="1"> Yesañca susamāraddhā, niccaṃ kāyagatā sati;</gatha>
    <gatha type="2">Akiccaṃ te na sevanti, kicce sātaccakārino;</gatha>
    <gatha type="last">Satānaṃ sampajānānaṃ, atthaṃ gacchanti āsavā.</gatha>
    <hangnum nr="294"/>
    <gatha type="1"> Mātaraṃ  pitaraṃ hantvā, rājāno dve ca khattiye;</gatha>
    <gatha type="last">Raṭṭhaṃ sānucaraṃ hantvā, anīgho yāti brāhmaṇo.</gatha>
    <hangnum nr="295"/>
    <gatha type="1"> Mātaraṃ pitaraṃ hantvā, rājāno dve ca sotthiye;</gatha>
    <gatha type="last">Veyagghapañcamaṃ hantvā, anīgho yāti brāhmaṇo.</gatha>
    <hangnum nr="296"/>
    <gatha type="1"> Suppabuddhaṃ pabujjhanti, sadā gotamasāvakā;</gatha>
    <gatha type="last">Yesaṃ divā ca ratto ca, niccaṃ buddhagatā sati.</gatha>
    <hangnum nr="297"/>
    <gatha type="1"> Suppabuddhaṃ pabujjhanti, sadā gotamasāvakā;</gatha>
    <gatha type="last">Yesaṃ divā ca ratto ca, niccaṃ dhammagatā sati.</gatha>
    <hangnum nr="298"/>
    <gatha type="1"> Suppabuddhaṃ  pabujjhanti, sadā gotamasāvakā;</gatha>
    <gatha type="last">Yesaṃ divā ca ratto ca, niccaṃ saṅghagatā sati.</gatha>
    <hangnum nr="299"/>
    <gatha type="1"> Suppabuddhaṃ pabujjhanti, sadā gotamasāvakā;</gatha>
    <gatha type="last">Yesaṃ divā ca ratto ca, niccaṃ kāyagatā sati.</gatha>
    <hangnum nr="300"/>
    <gatha type="1"> Suppabuddhaṃ pabujjhanti, sadā gotamasāvakā;</gatha>
    <gatha type="last">Yesaṃ divā ca ratto ca, ahiṃsāya rato mano.</gatha>
    <hangnum nr="301"/>
    <gatha type="1"> Suppabuddhaṃ pabujjhanti, sadā gotamasāvakā;</gatha>
    <gatha type="last">Yesaṃ  divā ca ratto ca, bhāvanāya rato mano.</gatha>
    <hangnum nr="302"/>
    <gatha type="1"> Duppabbajjaṃ durabhiramaṃ, durāvāsā gharā dukhā;</gatha>
    <gatha type="2">Dukkhosamānasaṃvāso, dukkhānupatitaddhagū;</gatha>
    <gatha type="last">Tasmā na caddhagū siyā, na ca <note>[tasmā na caddhagū na ca (ka.)]</note> dukkhānupatito siyā <note>[dukkhānupātito (?)]</note>.</gatha>
    <hangnum nr="303"/>
    <gatha type="1"> Saddho sīlena sampanno, yasobhogasamappito;</gatha>
    <gatha type="last">Yaṃ yaṃ padesaṃ bhajati, tattha tattheva pūjito.</gatha>
    <hangnum nr="304"/>
    <gatha type="1"> Dūre santo pakāsenti, himavantova pabbato;</gatha>
    <gatha type="last">Asantettha na dissanti, rattiṃ khittā yathā sarā.</gatha>
    <hangnum nr="305"/>
    <gatha type="1"> Ekāsanaṃ  ekaseyyaṃ, eko caramatandito;</gatha>
    <gatha type="last">Eko damayamattānaṃ, vanante ramito siyā.</gatha>
    <centered>Pakiṇṇakavaggo ekavīsatimo niṭṭhito.</centered>
  </text>
</tree>
