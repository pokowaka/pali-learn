<?xml version='1.0' encoding='UTF-8'?>
<tree text="25. Tuvarad&#x101;yakavaggo" target="text">
  <text>
    <subhead>1. Tuvaradāyakattheraapadānaṃ</subhead>
    <hangnum nr="1"/>
    <gatha type="1"> ‘‘Migaluddo  pure āsiṃ, araññe kānane ahaṃ;</gatha>
    <gatha type="last">Bharitvā tuvaramādāya <note>[bharitvā turavamādāya (ka.), bhajjitaṃ tuvaramādāya (?) ettha tuvaranti muggakalāyasadisaṃ tuvaraṭṭhinti tadaṭṭhakathā; tuvaro dhaññabhedeti sakkatābhidhāne]</note>, saṅghassa adadiṃ ahaṃ.</gatha>
    <hangnum nr="2"/>
    <gatha type="1"> ‘‘Ekanavutito kappe, yaṃ dānamadadiṃ tadā;</gatha>
    <gatha type="last">Duggatiṃ nābhijānāmi, tuvarassa idaṃ phalaṃ.</gatha>
    <hangnum nr="3"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā tuvaradāyako thero imā gāthāyo abhāsitthāti.</paragraph>
    <centered>Tuvaradāyakattherassāpadānaṃ paṭhamaṃ.</centered>
    <subhead>2. Nāgakesariyattheraapadānaṃ</subhead>
    <hangnum nr="4"/>
    <gatha type="1"> ‘‘Dhanuṃ advejjhaṃ katvāna, vanamajjhogahiṃ ahaṃ;</gatha>
    <gatha type="last">Kesaraṃ ogataṃ <note>[osaraṃ (syā.), osaṭaṃ (sī.)]</note> disvā, patapattaṃ samuṭṭhitaṃ.</gatha>
    <hangnum nr="5"/>
    <gatha type="1"> ‘‘Ubho hatthehi paggayha, sire katvāna añjaliṃ;</gatha>
    <gatha type="last">Buddhassa abhiropesiṃ, tissassa lokabandhuno.</gatha>
    <hangnum nr="6"/>
    <gatha type="1"> ‘‘Dvenavute ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="7"/>
    <gatha type="1"> ‘‘Tesattatimhi  kappamhi <note>[sattasattatime kappe (syā.)]</note>, satta kesaranāmakā;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="8"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā nāgakesariyo thero imā gāthāyo abhāsitthāti.</paragraph>
    <centered>Nāgakesariyattherassāpadānaṃ dutiyaṃ.</centered>
    <subhead>3. Naḷinakesariyattheraapadānaṃ</subhead>
    <hangnum nr="9"/>
    <gatha type="1"> ‘‘Jātassarassa  vemajjhe, vasāmi jalakukkuṭo;</gatha>
    <gatha type="last">Addasāhaṃ <note>[athaddasaṃ (sī. syā.)]</note> devadevaṃ, gacchantaṃ anilañjase.</gatha>
    <hangnum nr="10"/>
    <gatha type="1"> ‘‘Tuṇḍena kesariṃ <note>[kesaraṃ (syā.)]</note> gayha, vippasannena cetasā;</gatha>
    <gatha type="last">Buddhassa abhiropesiṃ, tissassa lokabandhuno.</gatha>
    <hangnum nr="11"/>
    <gatha type="1"> ‘‘Dvenavute ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="12"/>
    <gatha type="1"> ‘‘Tesattatimhi kappamhi, satta kesaranāmakā <note>[satapattasanāmako (sī. syā.)]</note>;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="13"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ  sudaṃ āyasmā naḷinakesariyo thero imā gāthāyo abhāsitthāti.</paragraph>
    <centered>Naḷinakesariyattherassāpadānaṃ tatiyaṃ.</centered>
    <subhead>4. Viravapupphiyattheraapadānaṃ</subhead>
    <hangnum nr="14"/>
    <gatha type="1"> ‘‘Khīṇāsavasahassehi, niyyāti lokanāyako;</gatha>
    <gatha type="last">Viravapupphamādāya <note>[viravipupphaṃ paggayha (sī.)]</note>, buddhassa abhiropayiṃ.</gatha>
    <hangnum nr="15"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="16"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā viravapupphiyo thero imā gāthāyo abhāsitthāti.</paragraph>
    <centered>Viravapupphiyattherassāpadānaṃ catutthaṃ.</centered>
    <subhead>5. Kuṭidhūpakattheraapadānaṃ</subhead>
    <hangnum nr="17"/>
    <gatha type="1"> ‘‘Siddhatthassa  bhagavato, ahosiṃ kuṭigopako;</gatha>
    <gatha type="last">Kālena kālaṃ dhūpesiṃ, pasanno sehi pāṇibhi.</gatha>
    <hangnum nr="18"/>
    <gatha type="1"> ‘‘Catunnavutito  kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, dhūpadānassidaṃ <note>[buddhapūjāyidaṃ (sī.)]</note> phalaṃ.</gatha>
    <hangnum nr="19"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā kuṭidhūpako thero imā gāthāyo abhāsitthāti.</paragraph>
    <centered>Kuṭidhūpakattherassāpadānaṃ pañcamaṃ.</centered>
    <subhead>6. Pattadāyakattheraapadānaṃ</subhead>
    <hangnum nr="20"/>
    <gatha type="1"> ‘‘Paramena damathena, siddhatthassa mahesino;</gatha>
    <gatha type="last">Pattadānaṃ mayā dinnaṃ, ujubhūtassa tādino.</gatha>
    <hangnum nr="21"/>
    <gatha type="1"> ‘‘Catunnavutito kappe, yaṃ dānamadadiṃ tadā;</gatha>
    <gatha type="last">Duggatiṃ nābhijānāmi, pattadānassidaṃ phalaṃ.</gatha>
    <hangnum nr="22"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā pattadāyako thero imā gāthāyo abhāsitthāti.</paragraph>
    <centered>Pattadāyakattherassāpadānaṃ chaṭṭhaṃ.</centered>
    <subhead>7. Dhātupūjakattheraapadānaṃ</subhead>
    <hangnum nr="23"/>
    <gatha type="1"> ‘‘Nibbute lokanāthamhi, siddhatthamhi naruttame;</gatha>
    <gatha type="last">Ekā dhātu mayā laddhā, dvipadindassa tādino.</gatha>
    <hangnum nr="24"/>
    <gatha type="1"> ‘‘Tāhaṃ  dhātuṃ gahetvāna, buddhassādiccabandhuno;</gatha>
    <gatha type="last">Pañcavasse paricariṃ, tiṭṭhantaṃva naruttamaṃ.</gatha>
    <hangnum nr="25"/>
    <gatha type="1"> ‘‘Catunnavutito  kappe, yaṃ dhātuṃ pūjayiṃ tadā;</gatha>
    <gatha type="last">Duggatiṃ nābhijānāmi, dhātupaṭṭhahane phalaṃ.</gatha>
    <hangnum nr="26"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā dhātupūjako thero imā gāthāyo abhāsitthāti.</paragraph>
    <centered>Dhātupūjakattherassāpadānaṃ sattamaṃ.</centered>
    <subhead>8. Sattalipupphapūjakattheraapadānaṃ</subhead>
    <hangnum nr="27"/>
    <gatha type="1"> ‘‘Satta  sattalipupphāni, sīse katvānahaṃ tadā;</gatha>
    <gatha type="last">Buddhassa abhiropesiṃ, vessabhumhi naruttame <note>[vibhattivipallāso cintetabbo]</note>.</gatha>
    <hangnum nr="28"/>
    <gatha type="1"> ‘‘Ekattiṃse ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="29"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā sattalipupphapūjako thero imā gāthāyo abhāsitthāti.</paragraph>
    <centered>Sattalipupphapūjakattherassāpadānaṃ aṭṭhamaṃ.</centered>
    <subhead>9. Bimbijāliyattheraapadānaṃ</subhead>
    <hangnum nr="30"/>
    <gatha type="1"> ‘‘Padumuttaro  nāma jino, sayambhū aggapuggalo;</gatha>
    <gatha type="last">Catusaccaṃ pakāseti, dīpeti amataṃ padaṃ.</gatha>
    <hangnum nr="31"/>
    <gatha type="1"> ‘‘Bimbijālakapupphāni <note>[bimbajālakapupphāni (ka.)]</note>, puthu katvānahaṃ tadā;</gatha>
    <gatha type="last">Buddhassa abhiropesiṃ, dvipadindassa tādino.</gatha>
    <hangnum nr="32"/>
    <gatha type="1"> ‘‘Aṭṭhasaṭṭhimhito kappe, caturo kiñjakesarā;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="33"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā bimbijāliyo thero imā gāthāyo abhāsitthāti.</paragraph>
    <centered>Bimbijāliyattherassāpadānaṃ navamaṃ.</centered>
    <subhead>10. Uddālakadāyakattheraapadānaṃ</subhead>
    <hangnum nr="34"/>
    <gatha type="1"> ‘‘Kakudho nāma nāmena, sayambhū aparājito;</gatha>
    <gatha type="last">Pavanā nikkhamitvāna, anuppatto mahānadiṃ.</gatha>
    <hangnum nr="35"/>
    <gatha type="1"> ‘‘Uddālakaṃ  gahetvāna, sayambhussa adāsahaṃ;</gatha>
    <gatha type="last">Saṃyatassujubhūtassa, pasannamānaso ahaṃ.</gatha>
    <hangnum nr="36"/>
    <gatha type="1"> ‘‘Ekattiṃse  ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, pupphadānassidaṃ phalaṃ.</gatha>
    <hangnum nr="37"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā uddālakadāyako thero imā gāthāyo abhāsitthāti.</paragraph>
    <centered>Uddālakadāyakattherassāpadānaṃ dasamaṃ.</centered>
    <centered>Tuvaradāyakavaggo pañcavīsatimo.</centered>
    <paragraph>Tassuddānaṃ  –</paragraph>
    <gatha type="1">Tuvaranāganaḷinā, viravī kuṭidhūpako;</gatha>
    <gatha type="2">Patto dhātusattaliyo, bimbi uddālakena ca;</gatha>
    <gatha type="last">Sattatiṃsati gāthāyo, gaṇitāyo vibhāvibhi.</gatha>
  </text>
</tree>
