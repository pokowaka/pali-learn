<?xml version='1.0' encoding='UTF-8'?>
<tree text="21. Ka&#x1E47;ik&#x101;rapupphiyavaggo" target="text">
  <text>
    <subhead>1. Kaṇikārapupphiyattheraapadānaṃ</subhead>
    <hangnum nr="1"/>
    <gatha type="1"> ‘‘Kaṇikāraṃ  pupphitaṃ disvā, ocinitvānahaṃ tadā;</gatha>
    <gatha type="last">Tissassa abhiropesiṃ, oghatiṇṇassa tādino.</gatha>
    <hangnum nr="2"/>
    <gatha type="1"> ‘‘Dvenavute ito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="3"/>
    <gatha type="1"> ‘‘Pañcattiṃse ito kappe, aruṇapāṇīti vissuto;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="4"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā kaṇikārapupphiyo thero imā gāthāyo abhāsitthāti.</paragraph>
    <centered>Kaṇikārapupphiyattherassāpadānaṃ paṭhamaṃ.</centered>
    <subhead>2. Minelapupphiyattheraapadānaṃ</subhead>
    <hangnum nr="5"/>
    <gatha type="1"> ‘‘Suvaṇṇavaṇṇo bhagavā, sataraṃsī patāpavā;</gatha>
    <gatha type="last">Caṅkamanaṃ samārūḷho, mettacitto sikhīsabho.</gatha>
    <hangnum nr="6"/>
    <gatha type="1"> ‘‘Pasannacitto sumano, vanditvā <note>[thometvā (syā.)]</note> ñāṇamuttamaṃ;</gatha>
    <gatha type="last">Minelapupphaṃ paggayha, buddhassa abhiropayiṃ.</gatha>
    <hangnum nr="7"/>
    <gatha type="1"> ‘‘Ekattiṃse  ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="8"/>
    <gatha type="1"> ‘‘Ekūnatiṃsakappamhi, sumeghaghananāmako;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="9"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā minelapupphiyo thero imā gāthāyo abhāsitthāti.</paragraph>
    <centered>Minelapupphiyattherassāpadānaṃ dutiyaṃ.</centered>
    <subhead>3. Kiṅkaṇipupphiyattheraapadānaṃ</subhead>
    <hangnum nr="10"/>
    <gatha type="1"> ‘‘Kañcanagghiyasaṅkāso, sabbaññū lokanāyako;</gatha>
    <gatha type="last">Odakaṃ dahamoggayha, sināyi lokanāyako.</gatha>
    <hangnum nr="11"/>
    <gatha type="1"> ‘‘Paggayha kiṅkaṇiṃ <note>[kiṅkiṇiṃ (sī.)]</note> pupphaṃ, vipassissābhiropayiṃ;</gatha>
    <gatha type="last">Udaggacitto sumano, dvipadindassa tādino.</gatha>
    <hangnum nr="12"/>
    <gatha type="1"> ‘‘Ekanavutito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="13"/>
    <gatha type="1"> ‘‘Sattavīsatikappamhi, rājā bhīmaratho ahu;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="14"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā kiṅkaṇipupphiyo <note>[kiṅkiṇikapupphiyo (sī.)]</note> thero imā gāthāyo abhāsitthāti.</paragraph>
    <centered>Kiṅkaṇipupphiyattherassāpadānaṃ tatiyaṃ.</centered>
    <subhead>4. Taraṇiyattheraapadānaṃ</subhead>
    <hangnum nr="15"/>
    <gatha type="1"> ‘‘Atthadassī tu bhagavā, dvipadindo narāsabho;</gatha>
    <gatha type="last">Purakkhato sāvakehi, gaṅgātīramupāgami.</gatha>
    <hangnum nr="16"/>
    <gatha type="1"> ‘‘Samatitti kākapeyyā, gaṅgā āsi duruttarā;</gatha>
    <gatha type="last">Uttārayiṃ bhikkhusaṅghaṃ, buddhañca dvipaduttamaṃ.</gatha>
    <hangnum nr="17"/>
    <gatha type="1"> ‘‘Aṭṭhārase  kappasate, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, taraṇāya idaṃ phalaṃ.</gatha>
    <hangnum nr="18"/>
    <gatha type="1"> ‘‘Teraseto  kappasate, pañca sabbobhavā <note>[sabbhogavā (sī.)]</note> ahuṃ;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="19"/>
    <gatha type="1"> ‘‘Pacchime  ca bhave asmiṃ, jātohaṃ brāhmaṇe kule;</gatha>
    <gatha type="last">Saddhiṃ tīhi sahāyehi, pabbajiṃ satthu sāsane.</gatha>
    <hangnum nr="20"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <gatha type="last">Itthaṃ sudaṃ āyasmā taraṇiyo thero imā gāthāyo abhāsitthāti;</gatha>
    <centered>Taraṇiyattherassāpadānaṃ catutthaṃ.</centered>
    <subhead>5. Nigguṇḍipupphiyattheraapadānaṃ</subhead>
    <hangnum nr="21"/>
    <gatha type="1"> ‘‘Vipassissa  bhagavato, āsimārāmiko ahaṃ;</gatha>
    <gatha type="last">Nigguṇḍipupphaṃ paggayha, buddhassa abhiropayiṃ.</gatha>
    <hangnum nr="22"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="23"/>
    <gatha type="1"> ‘‘Pañcavīse <note>[pañcatiṃse (sī. syā.)]</note> ito kappe, eko āsiṃ janādhipo;</gatha>
    <gatha type="last">Mahāpatāpanāmena, cakkavattī mahabbalo.</gatha>
    <hangnum nr="24"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā nigguṇḍipupphiyo thero imā gāthāyo abhāsitthāti.</paragraph>
    <centered>Nigguṇḍipupphiyattherassāpadānaṃ pañcamaṃ.</centered>
    <subhead>6. Udakadāyakattheraapadānaṃ</subhead>
    <hangnum nr="25"/>
    <gatha type="1"> ‘‘Bhuñjantaṃ samaṇaṃ disvā, vippasannamanāvilaṃ;</gatha>
    <gatha type="last">Ghaṭenodakamādāya, siddhatthassa adāsahaṃ.</gatha>
    <hangnum nr="26"/>
    <gatha type="1"> ‘‘Nimmalo  homahaṃ ajja, vimalo khīṇasaṃsayo;</gatha>
    <gatha type="last">Bhave nibbattamānamhi, phalaṃ nibbattate mama <note>[subhaṃ (sī.)]</note>.</gatha>
    <hangnum nr="27"/>
    <gatha type="1"> ‘‘Catunnavutito  kappe, udakaṃ yamadāsahaṃ <note>[yaṃ tadā adaṃ (sī.), adadiṃ tadā (syā.)]</note>;</gatha>
    <gatha type="last">Duggatiṃ nābhijānāmi, dakadānassidaṃ phalaṃ.</gatha>
    <hangnum nr="28"/>
    <gatha type="1"> ‘‘Ekasaṭṭhimhito kappe, ekova vimalo ahu;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="29"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā udakadāyako thero imā gāthāyo abhāsitthāti.</paragraph>
    <centered>Udakadāyakattherassāpadānaṃ chaṭṭhaṃ.</centered>
    <subhead>7. Salalamāliyattheraapadānaṃ</subhead>
    <hangnum nr="30"/>
    <gatha type="1"> ‘‘Kaṇikāraṃva  jotantaṃ, nisinnaṃ pabbatantare;</gatha>
    <gatha type="last">Obhāsentaṃ disā sabbā, siddhatthaṃ narasārathiṃ.</gatha>
    <hangnum nr="31"/>
    <gatha type="1"> ‘‘Dhanuṃ advejjhaṃ katvāna, usuṃ sannayhahaṃ tadā;</gatha>
    <gatha type="last">Pupphaṃ savaṇṭaṃ chetvāna, buddhassa abhiropayiṃ.</gatha>
    <hangnum nr="32"/>
    <gatha type="1"> ‘‘Catunnavutito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="33"/>
    <gatha type="1"> ‘‘Ekapaññāsito kappe, eko āsiṃ jutindharo;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="34"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā salalamāliyo thero imā gāthāyo abhāsitthāti.</paragraph>
    <centered>Salalamāliyattherassāpadānaṃ sattamaṃ.</centered>
    <subhead>8. Koraṇḍapupphiyattheraapadānaṃ</subhead>
    <hangnum nr="35"/>
    <gatha type="1"> ‘‘Akkantañca  padaṃ disvā, cakkālaṅkārabhūsitaṃ;</gatha>
    <gatha type="last">Padenānupadaṃ yanto, vipassissa mahesino.</gatha>
    <hangnum nr="36"/>
    <gatha type="1"> ‘‘Koraṇḍaṃ pupphitaṃ disvā, samūlaṃ pūjitaṃ mayā;</gatha>
    <gatha type="last">Haṭṭho haṭṭhena cittena, avandiṃ padamuttamaṃ.</gatha>
    <hangnum nr="37"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="38"/>
    <gatha type="1"> ‘‘Sattapaññāsakappamhi, eko vītamalo ahuṃ;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="39"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ  sudaṃ āyasmā koraṇḍapupphiyo thero imā gāthāyo abhāsitthāti.</paragraph>
    <centered>Koraṇḍapupphiyattherassāpadānaṃ aṭṭhamaṃ.</centered>
    <subhead>9. Ādhāradāyakattheraapadānaṃ</subhead>
    <hangnum nr="40"/>
    <gatha type="1"> ‘‘Ādhārakaṃ  mayā dinnaṃ, sikhino lokabandhuno;</gatha>
    <gatha type="last">Dhāremi pathaviṃ sabbaṃ, kevalaṃ vasudhaṃ imaṃ.</gatha>
    <hangnum nr="41"/>
    <gatha type="1"> ‘‘Kilesā jhāpitā mayhaṃ, bhavā sabbe samūhatā;</gatha>
    <gatha type="last">Dhāremi antimaṃ dehaṃ, sammāsambuddhasāsane.</gatha>
    <hangnum nr="42"/>
    <gatha type="1"> ‘‘Sattavīse ito kappe, ahesuṃ caturo janā;</gatha>
    <gatha type="last">Samantavaraṇā nāma, cakkavattī mahabbalā.</gatha>
    <hangnum nr="43"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā ādhāradāyako <note>[pariyādāniyo (ka.)]</note> thero imā gāthāyo abhāsitthāti.</paragraph>
    <centered>Ādhāradāyakattherassāpadānaṃ navamaṃ.</centered>
    <subhead>10. Pāpanivāriyattheraapadānaṃ</subhead>
    <hangnum nr="44"/>
    <gatha type="1"> ‘‘Tissassa  tu bhagavato, devadevassa tādino;</gatha>
    <gatha type="last">Ekacchattaṃ mayā dinnaṃ, vippasannena cetasā.</gatha>
    <hangnum nr="45"/>
    <gatha type="1"> ‘‘Nivutaṃ hoti me pāpaṃ, kusalassupasampadā;</gatha>
    <gatha type="last">Ākāse chattaṃ dhārenti, pubbakammassidaṃ phalaṃ.</gatha>
    <hangnum nr="46"/>
    <gatha type="1"> ‘‘Carimaṃ  vattate mayhaṃ, bhavā sabbe samūhatā;</gatha>
    <gatha type="last">Dhāremi antimaṃ dehaṃ, sammāsambuddhasāsane.</gatha>
    <hangnum nr="47"/>
    <gatha type="1"> ‘‘Dvenavute ito kappe, yaṃ chattamadadiṃ tadā;</gatha>
    <gatha type="last">Duggatiṃ nābhijānāmi, chattadānassidaṃ phalaṃ.</gatha>
    <hangnum nr="48"/>
    <gatha type="1"> ‘‘Dvesattatimhito kappe, aṭṭhāsiṃsu janādhipā;</gatha>
    <gatha type="last">Mahānidānanāmena, rājāno cakkavattino.</gatha>
    <hangnum nr="49"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <gatha type="last">Itthaṃ sudaṃ āyasmā pāpanivāriyo <note>[vātātapanivāriyo (sī.)]</note> thero imā gāthāyo abhāsitthāti;</gatha>
    <centered>Pāpanivāriyattherassāpadānaṃ dasamaṃ.</centered>
    <centered>Kaṇikārapupphiyavaggo ekavīsatimo.</centered>
    <paragraph>Tassuddānaṃ  –</paragraph>
    <gatha type="1">Kaṇikāro minelañca, kiṅkaṇi taraṇena ca;</gatha>
    <gatha type="2">Nigguṇḍipupphī dakado, salalo ca kuraṇḍako;</gatha>
    <gatha type="last">Ādhārako pāpavārī, aṭṭhatālīsa gāthakāti.</gatha>
  </text>
</tree>
