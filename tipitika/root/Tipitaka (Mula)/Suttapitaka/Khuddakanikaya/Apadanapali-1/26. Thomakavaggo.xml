<?xml version='1.0' encoding='UTF-8'?>
<tree text="26. Thomakavaggo" target="text">
  <text>
    <subhead>1. Thomakattheraapadānaṃ</subhead>
    <hangnum nr="1"/>
    <gatha type="1"> ‘‘Devaloke  ṭhito santo, vipassissa mahesino;</gatha>
    <gatha type="last">Dhammaṃ suṇitvā mudito, imaṃ vācaṃ abhāsahaṃ.</gatha>
    <hangnum nr="2"/>
    <gatha type="1"> ‘‘‘Namo te purisājañña, namo te purisuttama;</gatha>
    <gatha type="last">Bahujjanaṃ <note>[bahuṃ janaṃ (sī.)]</note> tārayasi, desento amataṃ padaṃ’.</gatha>
    <hangnum nr="3"/>
    <gatha type="1"> ‘‘Ekanavutito kappe, yaṃ vācamabhaṇiṃ tadā;</gatha>
    <gatha type="last">Duggatiṃ nābhijānāmi, thomanāya idaṃ phalaṃ.</gatha>
    <hangnum nr="4"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā thomako thero imā gāthāyo abhāsitthāti.</paragraph>
    <centered>Thomakattherassāpadānaṃ paṭhamaṃ.</centered>
    <subhead>2. Ekāsanadāyakattheraapadānaṃ</subhead>
    <hangnum nr="5"/>
    <gatha type="1"> ‘‘Vijahitvā devavaṇṇaṃ, sabhariyo idhāgamiṃ;</gatha>
    <gatha type="last">Adhikāraṃ kattukāmo, buddhaseṭṭhassa sāsane.</gatha>
    <hangnum nr="6"/>
    <gatha type="1"> ‘‘Devalo nāma nāmena, padumuttarasāvako;</gatha>
    <gatha type="last">Tassa bhikkhā mayā dinnā, vippasannena cetasā.</gatha>
    <hangnum nr="7"/>
    <gatha type="1"> ‘‘Satasahassito  kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, piṇḍapātassidaṃ phalaṃ.</gatha>
    <hangnum nr="8"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā ekāsanadāyako thero imā gāthāyo abhāsitthāti.</paragraph>
    <centered>Ekāsanadāyakattherassāpadānaṃ dutiyaṃ.</centered>
    <subhead>3. Citakapūjakattheraapadānaṃ</subhead>
    <hangnum nr="9"/>
    <gatha type="1"> ‘‘Ānando  nāma sambuddho, sayambhū aparājito;</gatha>
    <gatha type="last">Araññe parinibbāyi, amanussamhi kānane.</gatha>
    <hangnum nr="10"/>
    <gatha type="1"> ‘‘Devalokā idhāgantvā, citaṃ katvānahaṃ tadā;</gatha>
    <gatha type="last">Sarīraṃ tattha jhāpesiṃ, sakkārañca akāsahaṃ.</gatha>
    <hangnum nr="11"/>
    <gatha type="1"> ‘‘Ekanavutito kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="12"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā citakapūjako thero imā gāthāyo abhāsitthāti.</paragraph>
    <centered>Citakapūjakattherassāpadānaṃ tatiyaṃ.</centered>
    <subhead>4. Ticampakapupphiyattheraapadānaṃ</subhead>
    <hangnum nr="13"/>
    <gatha type="1"> ‘‘Himavantassāvidūre , vikato <note>[vikano (sī. syā.)]</note> nāma pabbato;</gatha>
    <gatha type="last">Tassa vemajjhe vasati, samaṇo bhāvitindriyo.</gatha>
    <hangnum nr="14"/>
    <gatha type="1"> ‘‘Disvāna tassopasamaṃ, vippasannena cetasā;</gatha>
    <gatha type="last">Tīṇi campakapupphāni, gahetvāna samokiriṃ.</gatha>
    <hangnum nr="15"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="16"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā ticampakapupphiyo thero imā gāthāyo abhāsitthāti.</paragraph>
    <centered>Ticampakapupphiyattherassāpadānaṃ catutthaṃ.</centered>
    <subhead>5. Sattapāṭaliyattheraapadānaṃ</subhead>
    <hangnum nr="17"/>
    <gatha type="1"> ‘‘Kaṇikāraṃva jotantaṃ, nisinnaṃ pabbatantare;</gatha>
    <gatha type="last">Satta pāṭalipupphāni, buddhassa abhiropayiṃ.</gatha>
    <hangnum nr="18"/>
    <gatha type="1"> ‘‘Catunnavutito  kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="19"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā sattapāṭaliyo thero imā gāthāyo abhāsitthāti.</paragraph>
    <centered>Sattapāṭaliyattherassāpadānaṃ pañcamaṃ.</centered>
    <subhead>6. Upāhanadāyakattheraapadānaṃ</subhead>
    <hangnum nr="20"/>
    <gatha type="1"> ‘‘Ahosiṃ  candano nāma, sambuddhassatrajo tadā;</gatha>
    <gatha type="last">Ekopāhano mayā dinno, bodhiṃ sampajja me tuvaṃ.</gatha>
    <hangnum nr="21"/>
    <gatha type="1"> ‘‘Ekanavutito kappe, yaṃ pānadhiṃ <note>[yamupāhanaṃ (sī.), yaṃ pāduṃ (syā.)]</note> dadiṃ tadā;</gatha>
    <gatha type="last">Duggatiṃ nābhijānāmi, upāhanassidaṃ phalaṃ.</gatha>
    <hangnum nr="22"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā upāhanadāyako thero imā gāthāyo abhāsitthāti.</paragraph>
    <centered>Upāhanadāyakattherassāpadānaṃ chaṭṭhaṃ.</centered>
    <subhead>7. Mañjaripūjakattheraapadānaṃ</subhead>
    <hangnum nr="23"/>
    <gatha type="1"> ‘‘Mañjarikaṃ karitvāna, rathiyaṃ paṭipajjahaṃ;</gatha>
    <gatha type="last">Addasaṃ samaṇānaggaṃ, bhikkhusaṅghapurakkhataṃ.</gatha>
    <hangnum nr="24"/>
    <gatha type="1"> ‘‘Pasannacitto  sumano, paramāya ca pītiyā;</gatha>
    <gatha type="last">Ubho hatthehi paggayha, buddhassa abhiropayiṃ.</gatha>
    <hangnum nr="25"/>
    <gatha type="1"> ‘‘Dvenavute ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, pupphapūjāyidaṃ phalaṃ.</gatha>
    <hangnum nr="26"/>
    <gatha type="1"> ‘‘Ito  tesattatikappe, eko āsiṃ mahīpati;</gatha>
    <gatha type="last">Jotiyo nāma nāmena, cakkavattī mahabbalo.</gatha>
    <hangnum nr="27"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā mañjaripūjako thero imā gāthāyo abhāsitthāti.</paragraph>
    <centered>Mañjaripūjakattherassāpadānaṃ sattamaṃ.</centered>
    <subhead>8. Paṇṇadāyakattheraapadānaṃ</subhead>
    <hangnum nr="28"/>
    <gatha type="1"> ‘‘Pabbate  himavantamhi, vākacīradharo ahaṃ;</gatha>
    <gatha type="last">Aloṇapaṇṇabhakkhomhi, niyamesu ca saṃvuto.</gatha>
    <hangnum nr="29"/>
    <gatha type="1"> ‘‘Pātarāse anuppatte, siddhattho upagacchi maṃ;</gatha>
    <gatha type="last">Tāhaṃ buddhassa pādāsiṃ, pasanno sehi pāṇibhi.</gatha>
    <hangnum nr="30"/>
    <gatha type="1"> ‘‘Catunnavutito  kappe, yaṃ paṇṇamadadiṃ tadā;</gatha>
    <gatha type="last">Duggatiṃ nābhijānāmi, paṇṇadānassidaṃ phalaṃ.</gatha>
    <hangnum nr="31"/>
    <gatha type="1"> ‘‘Sattavīsatikappamhi , rājā āsiṃ sadatthiyo <note>[yadatthiyo (sī. syā.)]</note>;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="32"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā paṇṇadāyako thero imā gāthāyo abhāsitthāti.</paragraph>
    <centered>Paṇṇadāyakattherassāpadānaṃ aṭṭhamaṃ.</centered>
    <subhead>9. Kuṭidāyakattheraapadānaṃ</subhead>
    <hangnum nr="33"/>
    <gatha type="1"> ‘‘Vipinacārī sambuddho, rukkhamūle vasī tadā;</gatha>
    <gatha type="last">Paṇṇasālaṃ karitvāna, adāsiṃ aparājite.</gatha>
    <hangnum nr="34"/>
    <gatha type="1"> ‘‘Ekanavutito kappe, yaṃ paṇṇakuṭikaṃ adaṃ;</gatha>
    <gatha type="last">Duggatiṃ nābhijānāmi, kuṭidānassidaṃ phalaṃ.</gatha>
    <hangnum nr="35"/>
    <gatha type="1"> ‘‘Aṭṭhavīse <note>[aṭṭhatiṃse (syā.)]</note> ito kappe, soḷasāsiṃsu rājāno;</gatha>
    <gatha type="last">Sabbattha abhivassīti, vuccare cakkavattino.</gatha>
    <hangnum nr="36"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā kuṭidāyako thero imā gāthāyo abhāsitthāti.</paragraph>
    <centered>Kuṭidāyakattherassāpadānaṃ navamaṃ.</centered>
    <subhead>10. Aggapupphiyattheraapadānaṃ</subhead>
    <hangnum nr="37"/>
    <gatha type="1"> ‘‘Suvaṇṇavaṇṇaṃ  sambuddhaṃ, nisinnaṃ pabbatantare;</gatha>
    <gatha type="last">Obhāsayantaṃ raṃsena <note>[raṃsiyā (syā.)]</note>, sikhinaṃ sikhinaṃ yathā.</gatha>
    <hangnum nr="38"/>
    <gatha type="1"> ‘‘Aggajaṃ pupphamādāya, upāgacchiṃ naruttamaṃ;</gatha>
    <gatha type="last">Pasannacitto sumano, buddhassa abhiropayiṃ.</gatha>
    <hangnum nr="39"/>
    <gatha type="1"> ‘‘Ekattiṃse ito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="40"/>
    <gatha type="1"> ‘‘Pañcavīsatikappamhi, ahosi amitogato <note>[amitavhayo (sī.)]</note>;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="41"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā aggapupphiyo thero imā gāthāyo abhāsitthāti.</paragraph>
    <centered>Aggapupphiyattherassāpadānaṃ dasamaṃ.</centered>
    <centered>Thomakavaggo chabbīsatimo.</centered>
    <paragraph>Tassuddānaṃ –</paragraph>
    <gatha type="1">Thomakekāsanacitakaṃ, campako sattapāṭali;</gatha>
    <gatha type="2">Pānadhi <note>[pāhano (sī.), pādu (syā.)]</note> mañjarī paṇṇaṃ, kuṭido aggapupphiyo;</gatha>
    <gatha type="last">Gāthāyo gaṇitā cettha, ekatālīsameva cāti.</gatha>
  </text>
</tree>
