<?xml version='1.0' encoding='UTF-8'?>
<tree text="27. Padumukkhipavaggo" target="text">
  <text>
    <subhead>1. Ākāsukkhipiyattheraapadānaṃ</subhead>
    <hangnum nr="1"/>
    <gatha type="1"> ‘‘Suvaṇṇavaṇṇaṃ  siddhatthaṃ, gacchantaṃ antarāpaṇe;</gatha>
    <gatha type="last">Jalajagge duve gayha, upāgacchiṃ narāsabhaṃ.</gatha>
    <hangnum nr="2"/>
    <gatha type="1"> ‘‘Ekañca pupphaṃ pādesu, buddhaseṭṭhassa nikkhipiṃ;</gatha>
    <gatha type="last">Ekañca pupphaṃ paggayha, ākāse ukkhipiṃ ahaṃ.</gatha>
    <hangnum nr="3"/>
    <gatha type="1"> ‘‘Catunnavutito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, pupphadānassidaṃ phalaṃ.</gatha>
    <hangnum nr="4"/>
    <gatha type="1"> ‘‘Ito chattiṃsakappamhi, eko āsiṃ mahīpati;</gatha>
    <gatha type="last">Antalikkhakaro nāma, cakkavattī mahabbalo.</gatha>
    <hangnum nr="5"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā ākāsukkhipiyo thero imā gāthāyo abhāsitthāti.</paragraph>
    <centered>Ākāsukkhipiyattherassāpadānaṃ paṭhamaṃ.</centered>
    <subhead>2. Telamakkhiyattheraapadānaṃ</subhead>
    <hangnum nr="6"/>
    <gatha type="1"> ‘‘Siddhatthamhi  bhagavati, nibbutamhi narāsabhe;</gatha>
    <gatha type="last">Bodhiyā vedikāyāhaṃ, telaṃ makkhesi tāvade.</gatha>
    <hangnum nr="7"/>
    <gatha type="1"> ‘‘Catunnavutito  kappe, yaṃ telaṃ makkhayiṃ tadā;</gatha>
    <gatha type="last">Duggatiṃ nābhijānāmi, makkhanāya idaṃ phalaṃ.</gatha>
    <hangnum nr="8"/>
    <gatha type="1"> ‘‘Catuvīse ito kappe, succhavi nāma khattiyo;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="9"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā telamakkhiyo thero imā gāthāyo abhāsitthāti.</paragraph>
    <centered>Telamakkhiyattherassāpadānaṃ dutiyaṃ.</centered>
    <subhead>3. Aḍḍhacandiyattheraapadānaṃ</subhead>
    <hangnum nr="10"/>
    <gatha type="1"> ‘‘Tissassa  kho bhagavato, bodhiyā pādaputtame;</gatha>
    <gatha type="last">Aḍḍhacandaṃ mayā dinnaṃ, dharaṇīruhapādape.</gatha>
    <hangnum nr="11"/>
    <gatha type="1"> ‘‘Dvenavute ito kappe, yaṃ canda <note>[yaṃ puppha (ka.)]</note> mabhiropayiṃ;</gatha>
    <gatha type="last">Duggatiṃ nābhijānāmi, bodhipūjāyidaṃ phalaṃ.</gatha>
    <hangnum nr="12"/>
    <gatha type="1"> ‘‘Pañcavīse  ito kappe, devalo nāma khattiyo;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="13"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā aḍḍhacandiyo thero imā gāthāyo abhāsitthāti.</paragraph>
    <centered>Aḍḍhacandiyattherassāpadānaṃ tatiyaṃ.</centered>
    <subhead>4. Padīpadāyakattheraapadānaṃ</subhead>
    <hangnum nr="14"/>
    <gatha type="1"> ‘‘Devabhūto ahaṃ santo, oruyha pathaviṃ tadā;</gatha>
    <gatha type="last">Padīpe pañca pādāsiṃ, pasanno sehi pāṇibhi.</gatha>
    <hangnum nr="15"/>
    <gatha type="1"> ‘‘Catunnavutito kappe, yaṃ padīpamadaṃ tadā;</gatha>
    <gatha type="last">Duggatiṃ nābhijānāmi, dīpadānassidaṃ phalaṃ.</gatha>
    <hangnum nr="16"/>
    <gatha type="1"> ‘‘Pañcapaññāsake kappe, eko āsiṃ mahīpati;</gatha>
    <gatha type="last">Samantacakkhunāmena, cakkavattī mahabbalo.</gatha>
    <hangnum nr="17"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā padīpadāyako <note>[apaṇṇadīpiyo (sī. ka.)]</note> thero imā gāthāyo abhāsitthāti.</paragraph>
    <centered>Padīpadāyakattherassāpadānaṃ catutthaṃ.</centered>
    <subhead>5. Biḷālidāyakattheraapadānaṃ</subhead>
    <hangnum nr="18"/>
    <gatha type="1"> ‘‘Himavantassāvidūre , romaso nāma pabbato;</gatha>
    <gatha type="last">Tamhi pabbatapādamhi, samaṇo bhāvitindriyo.</gatha>
    <hangnum nr="19"/>
    <gatha type="1"> ‘‘Biḷāliyo  gahetvāna, samaṇassa adāsahaṃ;</gatha>
    <gatha type="last">Anumodi mahāvīro, sayambhū aparājito.</gatha>
    <hangnum nr="20"/>
    <gatha type="1"> ‘‘Biḷālī te mama dinnā, vippasannena cetasā;</gatha>
    <gatha type="last">Bhave nibbattamānamhi, phalaṃ nibbattataṃ tava.</gatha>
    <hangnum nr="21"/>
    <gatha type="1"> ‘‘Catunnavutito kappe, yaṃ biḷālimadāsahaṃ;</gatha>
    <gatha type="last">Duggatiṃ nābhijānāmi, biḷāliyā idaṃ phalaṃ.</gatha>
    <hangnum nr="22"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā biḷālidāyako thero imā gāthāyo abhāsitthāti.</paragraph>
    <centered>Biḷālidāyakattherassāpadānaṃ pañcamaṃ.</centered>
    <subhead>6. Macchadāyakattheraapadānaṃ</subhead>
    <hangnum nr="23"/>
    <gatha type="1"> ‘‘Candabhāgānadītīre, ukkuso āsahaṃ tadā;</gatha>
    <gatha type="last">Mahantaṃ macchaṃ paggayha, siddhatthamunino adaṃ.</gatha>
    <hangnum nr="24"/>
    <gatha type="1"> ‘‘Catunnavutito  kappe, yaṃ macchamadadiṃ tadā;</gatha>
    <gatha type="last">Duggatiṃ nābhijānāmi, macchadānassidaṃ phalaṃ.</gatha>
    <hangnum nr="25"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā macchadāyako thero imā gāthāyo abhāsitthāti.</paragraph>
    <centered>Macchadāyakattherassāpadānaṃ chaṭṭhaṃ.</centered>
    <subhead>7. Javahaṃsakattheraapadānaṃ</subhead>
    <hangnum nr="26"/>
    <gatha type="1"> ‘‘Candabhāgānadītīre, āsiṃ vanacaro tadā;</gatha>
    <gatha type="last">Siddhatthaṃ addasaṃ buddhaṃ, gacchantaṃ anilañjase.</gatha>
    <hangnum nr="27"/>
    <gatha type="1"> ‘‘Añjaliṃ  paggahetvāna, ullokento mahāmuniṃ;</gatha>
    <gatha type="last">Sakaṃ cittaṃ pasādetvā, avandiṃ nāyakaṃ ahaṃ.</gatha>
    <hangnum nr="28"/>
    <gatha type="1"> ‘‘Catunnavutito  kappe, yamavandiṃ narāsabhaṃ;</gatha>
    <gatha type="last">Duggatiṃ nābhijānāmi, vandanāya idaṃ phalaṃ.</gatha>
    <hangnum nr="29"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā javahaṃsako thero imā gāthāyo abhāsitthāti.</paragraph>
    <centered>Javahaṃsakattherassāpadānaṃ sattamaṃ.</centered>
    <subhead>8. Saḷalapupphiyattheraapadānaṃ</subhead>
    <hangnum nr="30"/>
    <gatha type="1"> ‘‘Candabhāgānadītīre , ahosiṃ kinnaro tadā;</gatha>
    <gatha type="last">Vipassiṃ addasaṃ buddhaṃ, raṃsijālasamākulaṃ.</gatha>
    <hangnum nr="31"/>
    <gatha type="1"> ‘‘Pasannacitto sumano, paramāya ca pītiyā;</gatha>
    <gatha type="last">Paggayha saḷalaṃ pupphaṃ, vipassiṃ okiriṃ ahaṃ.</gatha>
    <hangnum nr="32"/>
    <gatha type="1"> ‘‘Ekanavutito kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="33"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā saḷalapupphiyo thero imā gāthāyo abhāsitthāti.</paragraph>
    <centered>Saḷalapupphiyattherassāpadānaṃ aṭṭhamaṃ.</centered>
    <subhead>9. Upāgatāsayattheraapadānaṃ</subhead>
    <hangnum nr="34"/>
    <gatha type="1"> ‘‘Himavantassa vemajjhe, saro āsi sunimmito;</gatha>
    <gatha type="last">Tatthāhaṃ rakkhaso āsiṃ, heṭhasīlo bhayānako.</gatha>
    <hangnum nr="35"/>
    <gatha type="1"> ‘‘Anukampako kāruṇiko, vipassī lokanāyako;</gatha>
    <gatha type="last">Mamuddharitukāmo so, āgacchi mama santikaṃ.</gatha>
    <hangnum nr="36"/>
    <gatha type="1"> ‘‘Upāgataṃ  mahāvīraṃ, devadevaṃ narāsabhaṃ;</gatha>
    <gatha type="last">Āsayā abhinikkhamma, avandiṃ satthuno ahaṃ.</gatha>
    <hangnum nr="37"/>
    <gatha type="1"> ‘‘Ekanavutito  kappe, yaṃ vandiṃ purisuttamaṃ;</gatha>
    <gatha type="last">Duggatiṃ nābhijānāmi, vandanāya idaṃ phalaṃ.</gatha>
    <hangnum nr="38"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā upāgatāsayo <note>[upāgatahāsaniyo (syā.), upāgatāhāsaniyo (ka.)]</note> thero imā gāthāyo abhāsitthāti.</paragraph>
    <centered>Upāgatāsayattherassāpadānaṃ navamaṃ.</centered>
    <subhead>10. Taraṇiyattheraapadānaṃ</subhead>
    <hangnum nr="39"/>
    <gatha type="1"> ‘‘Suvaṇṇavaṇṇo  sambuddho, vipassī dakkhiṇāraho;</gatha>
    <gatha type="last">Nadītīre ṭhito satthā, bhikkhusaṅghapurakkhato.</gatha>
    <hangnum nr="40"/>
    <gatha type="1"> ‘‘Nāvā na vijjate tattha, santāraṇī mahaṇṇave;</gatha>
    <gatha type="last">Nadiyā abhinikkhamma, tāresiṃ lokanāyakaṃ.</gatha>
    <hangnum nr="41"/>
    <gatha type="1"> ‘‘Ekanavutito kappe, yaṃ tāresiṃ naruttamaṃ;</gatha>
    <gatha type="last">Duggatiṃ nābhijānāmi, taraṇāya idaṃ phalaṃ.</gatha>
    <hangnum nr="42"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ  sudaṃ āyasmā taraṇiyo thero imā gāthāyo abhāsitthāti.</paragraph>
    <centered>Taraṇiyattherassāpadānaṃ dasamaṃ.</centered>
    <centered>Padumukkhipavaggo sattavīsatimo.</centered>
    <paragraph>Tassuddānaṃ –</paragraph>
    <gatha type="1">Ukkhipī telacandī ca, dīpado ca biḷālido;</gatha>
    <gatha type="2">Maccho javo saḷalado, rakkhaso taraṇo dasa;</gatha>
    <gatha type="last">Gāthāyo cettha saṅkhātā, tālīsaṃ cekameva cāti.</gatha>
  </text>
</tree>
