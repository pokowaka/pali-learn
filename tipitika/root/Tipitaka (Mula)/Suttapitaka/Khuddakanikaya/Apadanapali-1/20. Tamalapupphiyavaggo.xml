<?xml version='1.0' encoding='UTF-8'?>
<tree text="20. Tam&#x101;lapupphiyavaggo" target="text">
  <text>
    <subhead>1. Tamālapupphiyattheraapadānaṃ</subhead>
    <hangnum nr="1"/>
    <gatha type="1"> ‘‘Cullāsītisahassāni , thambhā sovaṇṇayā ahū;</gatha>
    <gatha type="last">Devalaṭṭhipaṭibhāgaṃ, vimānaṃ me sunimmitaṃ.</gatha>
    <hangnum nr="2"/>
    <gatha type="1"> ‘‘Tamālapupphaṃ paggayha, vippasannena cetasā;</gatha>
    <gatha type="last">Buddhassa abhiropayiṃ, sikhino lokabandhuno.</gatha>
    <hangnum nr="3"/>
    <gatha type="1"> ‘‘Ekattiṃse ito kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="4"/>
    <gatha type="1"> ‘‘Ito vīsatime kappe, candatittoti ekako;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="5"/>
    <gatha type="1"> ‘‘Paṭisambhidā catasso, vimokkhāpi ca aṭṭhime;</gatha>
    <gatha type="last">Chaḷabhiññā sacchikatā, kataṃ buddhassa sāsanaṃ’’.</gatha>
    <paragraph>Itthaṃ  sudaṃ āyasmā tamālapupphiyo thero imā gāthāyo abhāsitthāti.</paragraph>
    <centered>Tamālapupphiyattherassāpadānaṃ paṭhamaṃ.</centered>
    <subhead>2. Tiṇasanthārakattheraapadānaṃ</subhead>
    <hangnum nr="6"/>
    <gatha type="1"> ‘‘Yadā  vanavāsī <note>[yaṃ dāyavāsiko (sī.)]</note> isi, tiṇaṃ lāyati satthuno;</gatha>
    <gatha type="last">Sabbe padakkhiṇāvaṭṭā <note>[padakkhiṇāvattā (sī. syā.)]</note>, pathabyā <note>[puthavyā (sī.)]</note> nipatiṃsu te.</gatha>
    <hangnum nr="7"/>
    <gatha type="1"> ‘‘Tamahaṃ tiṇamādāya, santhariṃ dharaṇuttame;</gatha>
    <gatha type="last">Tīṇeva tālapattāni, āharitvānahaṃ tadā.</gatha>
    <hangnum nr="8"/>
    <gatha type="1"> ‘‘Tiṇena  chadanaṃ katvā, siddhatthassa adāsahaṃ;</gatha>
    <gatha type="last">Sattāhaṃ dhārayuṃ tassa <note>[tattha (syā.)]</note>, devamānusasatthuno.</gatha>
    <hangnum nr="9"/>
    <gatha type="1"> ‘‘Catunnavutito kappe, yaṃ tiṇaṃ adadiṃ tadā;</gatha>
    <gatha type="last">Duggatiṃ nābhijānāmi, tiṇadānassidaṃ phalaṃ.</gatha>
    <hangnum nr="10"/>
    <gatha type="1"> ‘‘Pañcasaṭṭhimhito  kappe, cattārosuṃ mahaddhanā;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="11"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā tiṇasanthārako thero imā gāthāyo abhāsitthāti.</paragraph>
    <centered>Tiṇasanthārakattherassāpadānaṃ dutiyaṃ.</centered>
    <subhead>3. Khaṇḍapulliyattheraapadānaṃ</subhead>
    <hangnum nr="12"/>
    <gatha type="1"> ‘‘Phussassa  kho bhagavato, thūpo āsi mahāvane;</gatha>
    <gatha type="last">Kuñjarehi tadā bhinno, parūḷho pādapo <note>[parūḷhapādapo (sī.), saṃrūḷho pādapo (syā.)]</note> tahiṃ.</gatha>
    <hangnum nr="13"/>
    <gatha type="1"> ‘‘Visamañca samaṃ katvā, sudhāpiṇḍaṃ adāsahaṃ;</gatha>
    <gatha type="last">Tilokagaruno tassa, guṇehi paritosito <note>[parito suto (ka.)]</note>.</gatha>
    <hangnum nr="14"/>
    <gatha type="1"> ‘‘Dvenavute ito kappe, yaṃ kammamakariṃ tadā;</gatha>
    <gatha type="last">Duggatiṃ nābhijānāmi, sudhāpiṇḍassidaṃ phalaṃ.</gatha>
    <hangnum nr="15"/>
    <gatha type="1"> ‘‘Sattasattatikappamhi, jitasenāsuṃ soḷasa;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="16"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā khaṇḍaphulliyo thero imā gāthāyo abhāsitthāti.</paragraph>
    <centered>Khaṇḍapulliyattherassāpadānaṃ tatiyaṃ.</centered>
    <subhead>4. Asokapūjakattheraapadānaṃ</subhead>
    <hangnum nr="17"/>
    <gatha type="1"> ‘‘Tivarāyaṃ <note>[tipurāyaṃ (syā.)]</note> pure ramme, rājuyyānaṃ ahu tadā;</gatha>
    <gatha type="last">Uyyānapālo tatthāsiṃ, rañño baddhacaro ahaṃ.</gatha>
    <hangnum nr="18"/>
    <gatha type="1"> ‘‘Padumo  nāma nāmena, sayambhū sappabho ahu;</gatha>
    <gatha type="last">Nisinnaṃ <note>[nisinno (ka.)]</note> puṇḍarīkamhi, chāyā na jahi taṃ muniṃ.</gatha>
    <hangnum nr="19"/>
    <gatha type="1"> ‘‘Asokaṃ pupphitaṃ disvā, piṇḍibhāraṃ sudassanaṃ;</gatha>
    <gatha type="last">Buddhassa abhiropesiṃ, jalajuttamanāmino.</gatha>
    <hangnum nr="20"/>
    <gatha type="1"> ‘‘Catunnavutito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="21"/>
    <gatha type="1"> ‘‘Sattatiṃsamhito kappe, soḷasa araṇañjahā <note>[aruṇañjahā (sī.)]</note>;</gatha>
    <gatha type="last">Sattaratanasampannā, cakkavattī mahabbalā.</gatha>
    <hangnum nr="22"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā asokapūjako thero imā gāthāyo abhāsitthāti.</paragraph>
    <centered>Asokapūjakattherassāpadānaṃ catutthaṃ.</centered>
    <subhead>5. Aṅkolakattheraapadānaṃ</subhead>
    <hangnum nr="23"/>
    <gatha type="1"> ‘‘Aṅkolaṃ pupphitaṃ disvā, mālāvaraṃ sakosakaṃ <note>[samogadhaṃ (syā.)]</note>;</gatha>
    <gatha type="last">Ocinitvāna taṃ pupphaṃ, agamaṃ buddhasantikaṃ.</gatha>
    <hangnum nr="24"/>
    <gatha type="1"> ‘‘Siddhattho tamhi samaye, patilīno mahāmuni;</gatha>
    <gatha type="last">Muhuttaṃ paṭimānetvā, guhāyaṃ pupphamokiriṃ.</gatha>
    <hangnum nr="25"/>
    <gatha type="1"> ‘‘Catunnavutito  kappe, yaṃ pupphamabhipūjayiṃ;</gatha>
    <gatha type="last">Duggatiṃ nābhijānāmi, pupphadānassidaṃ <note>[buddhapūjāyidaṃ (sī. syā.)]</note> phalaṃ.</gatha>
    <hangnum nr="26"/>
    <gatha type="1"> ‘‘Chattiṃsamhi ito kappe, āseko devagajjito;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="27"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā aṅkolako thero imā gāthāyo abhāsitthāti.</paragraph>
    <centered>Aṅkolakattherassāpadānaṃ pañcamaṃ.</centered>
    <subhead>6. Kisalayapūjakattheraapadānaṃ</subhead>
    <hangnum nr="28"/>
    <gatha type="1"> ‘‘Nagare  dvāravatiyā, mālāvaccho mamaṃ ahu;</gatha>
    <gatha type="last">Udapāno ca tattheva, pādapānaṃ virohano.</gatha>
    <hangnum nr="29"/>
    <gatha type="1"> ‘‘Sabalena upatthaddho, siddhattho aparājito;</gatha>
    <gatha type="last">Mamānukampamāno so, gacchate anilañjase.</gatha>
    <hangnum nr="30"/>
    <gatha type="1"> ‘‘Aññaṃ kiñci na passāmi, pūjāyoggaṃ mahesino;</gatha>
    <gatha type="last">Asokaṃ pallavaṃ disvā, ākāse ukkhipiṃ ahaṃ.</gatha>
    <hangnum nr="31"/>
    <gatha type="1"> ‘‘Buddhassa te kisalayā, gacchato yanti pacchato;</gatha>
    <gatha type="last">Tāhaṃ disvāna saṃvijiṃ <note>[sohaṃ disvāna taṃ iddhiṃ (sī. syā.)]</note>, aho buddhassuḷāratā.</gatha>
    <hangnum nr="32"/>
    <gatha type="1"> ‘‘Catunnavutito  kappe, pallavaṃ abhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="33"/>
    <gatha type="1"> ‘‘Sattatiṃse <note>[sattavīse (sī. syā.)]</note> ito kappe, eko ekissaro ahu;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="34"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā kisalayapūjako thero imā gāthāyo abhāsitthāti.</paragraph>
    <centered>Kisalayapūjakattherassāpadānaṃ chaṭṭhaṃ.</centered>
    <subhead>7. Tindukadāyakattheraapadānaṃ</subhead>
    <hangnum nr="35"/>
    <gatha type="1"> ‘‘Giriduggacaro āsiṃ, makkaṭo thāmavegiko;</gatha>
    <gatha type="last">Phalinaṃ tindukaṃ disvā, buddhaseṭṭhaṃ anussariṃ.</gatha>
    <hangnum nr="36"/>
    <gatha type="1"> ‘‘Nikkhamitvā katipāhaṃ, viciniṃ lokanāyakaṃ;</gatha>
    <gatha type="last">Pasannacitto sumano, siddhatthaṃ tibhavantaguṃ.</gatha>
    <hangnum nr="37"/>
    <gatha type="1"> ‘‘Mama saṅkappamaññāya, satthā loke anuttaro;</gatha>
    <gatha type="last">Khīṇāsavasahassehi, āgacchi mama santikaṃ.</gatha>
    <hangnum nr="38"/>
    <gatha type="1"> ‘‘Pāmojjaṃ  janayitvāna, phalahattho upāgamiṃ;</gatha>
    <gatha type="last">Paṭiggahesi bhagavā, sabbaññū vadataṃ varo.</gatha>
    <hangnum nr="39"/>
    <gatha type="1"> ‘‘Catunnavutito  kappe, yaṃ phalaṃ adadiṃ tadā;</gatha>
    <gatha type="last">Duggatiṃ nābhijānāmi, phaladānassidaṃ phalaṃ.</gatha>
    <hangnum nr="40"/>
    <gatha type="1"> ‘‘Sattapaññāsakappamhi, upanandasanāmako;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="41"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā tindukadāyako thero imā gāthāyo abhāsitthāti.</paragraph>
    <centered>Tindukadāyakattherassāpadānaṃ sattamaṃ.</centered>
    <subhead>8. Muṭṭhipūjakattheraapadānaṃ</subhead>
    <hangnum nr="42"/>
    <gatha type="1"> ‘‘Sumedho nāma bhagavā, lokajeṭṭho narāsabho;</gatha>
    <gatha type="last">Pacchime anukampāya, padhānaṃ padahī jino.</gatha>
    <hangnum nr="43"/>
    <gatha type="1"> ‘‘Tassa caṅkamamānassa, dvipadindassa tādino;</gatha>
    <gatha type="last">Girinelassa pupphānaṃ, muṭṭhiṃ buddhassa ropayiṃ.</gatha>
    <hangnum nr="44"/>
    <gatha type="1"> ‘‘Tena cittappasādena, sukkamūlena codito;</gatha>
    <gatha type="last">Tiṃsakappasahassāni, duggatiṃ nupapajjahaṃ.</gatha>
    <hangnum nr="45"/>
    <gatha type="1"> ‘‘Tevīsatikappasate, sunelo nāma khattiyo;</gatha>
    <gatha type="last">Sattaratanasampanno, eko āsiṃ mahabbalo.</gatha>
    <hangnum nr="46"/>
    <gatha type="1"> ‘‘Paṭisambhidā  catasso…pe… kataṃ buddhassa sāsanaṃ’’.</gatha>
    <paragraph>Itthaṃ sudaṃ āyasmā muṭṭhipūjako thero imā gāthāyo abhāsitthāti.</paragraph>
    <centered>Muṭṭhipūjakattherassāpadānaṃ aṭṭhamaṃ.</centered>
    <subhead>9. Kiṃkaṇikapupphiyattheraapadānaṃ</subhead>
    <hangnum nr="47"/>
    <gatha type="1"> ‘‘Sumaṅgaloti nāmena, sayambhū aparājito;</gatha>
    <gatha type="last">Pavanā nikkhamitvāna, nagaraṃ pāvisī jino.</gatha>
    <hangnum nr="48"/>
    <gatha type="1"> ‘‘Piṇḍacāraṃ  caritvāna, nikkhamma nagarā muni;</gatha>
    <gatha type="last">Katakiccova sambuddho, so vasī vanamantare.</gatha>
    <hangnum nr="49"/>
    <gatha type="1"> ‘‘Kiṃkaṇipupphaṃ  paggayha, buddhassa abhiropayiṃ;</gatha>
    <gatha type="last">Pasannacitto sumano, sayambhussa mahesino.</gatha>
    <hangnum nr="50"/>
    <gatha type="1"> ‘‘Catunnavutito kappe, yaṃ pupphamabhiropayiṃ;</gatha>
    <gatha type="last">Duggatiṃ nābhijānāmi, buddhapūjāyidaṃ phalaṃ.</gatha>
    <hangnum nr="51"/>
    <gatha type="1"> ‘‘Chaḷāsītimhito kappe, apilāsisanāmako;</gatha>
    <gatha type="last">Sattaratanasampanno, cakkavattī mahabbalo.</gatha>
    <hangnum nr="52"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <paragraph>Itthaṃ  sudaṃ āyasmā kiṃkaṇikapupphiyo thero imā gāthāyo abhāsitthāti.</paragraph>
    <centered>Kiṃkaṇikapupphiyattherassāpadānaṃ navamaṃ.</centered>
    <subhead>10. Yūthikapupphiyattheraapadānaṃ</subhead>
    <hangnum nr="53"/>
    <gatha type="1"> ‘‘Padumuttaro nāma jino, āhutīnaṃ paṭiggaho;</gatha>
    <gatha type="last">Pavanā nikkhamitvāna, vihāraṃ yāti cakkhumā.</gatha>
    <hangnum nr="54"/>
    <gatha type="1"> ‘‘Ubho hatthehi paggayha, yūthikaṃ pupphamuttamaṃ;</gatha>
    <gatha type="last">Buddhassa abhiropayiṃ, mettacittassa tādino.</gatha>
    <hangnum nr="55"/>
    <gatha type="1"> ‘‘Tena cittappasādena, anubhotvāna sampadā;</gatha>
    <gatha type="last">Kappānaṃ satasahassaṃ, duggatiṃ nupapajjahaṃ.</gatha>
    <hangnum nr="56"/>
    <gatha type="1"> ‘‘Ito paññāsakappesu, eko āsiṃ janādhipo;</gatha>
    <gatha type="last">Samittanandano nāma, cakkavattī mahabbalo.</gatha>
    <hangnum nr="57"/>
    <gatha type="1"> ‘‘Paṭisambhidā catasso…pe… kataṃ buddhassa sāsanaṃ’’.</gatha>
    <gatha type="last">Itthaṃ sudaṃ āyasmā yūthikapupphiyo thero imā gāthāyo abhāsitthāti;</gatha>
    <centered>Yūthikapupphiyattherassāpadānaṃ dasamaṃ.</centered>
    <centered>Tamālapupphiyavaggo vīsatimo.</centered>
    <paragraph>Tassuddānaṃ  –</paragraph>
    <gatha type="1">Tamālatiṇasanthāro , khaṇḍaphulli asokiyo;</gatha>
    <gatha type="2">Aṅkolakī kisalayo, tinduko nelapupphiyo;</gatha>
    <gatha type="last">Kiṃkaṇiko yūthiko ca, gāthā paññāsa aṭṭha cāti.</gatha>
    <paragraph>Atha  vagguddānaṃ –</paragraph>
    <gatha type="1">Bhikkhādāyī  parivāro, sereyyo sobhito tathā;</gatha>
    <gatha type="last">Chattañca bandhujīvī ca, supāricariyopi ca.</gatha>
    <gatha type="1">Kumudo kuṭajo ceva, tamāli dasamo kato;</gatha>
    <gatha type="last">Chasatāni ca gāthāni, chasaṭṭhi ca tatuttari.</gatha>
    <centered>Bhikkhāvaggadasakaṃ.</centered>
    <centered>Dutiyasatakaṃ samattaṃ.</centered>
  </text>
</tree>
