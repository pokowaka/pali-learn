<?xml version='1.0' encoding='UTF-8'?>
<tree text="4. Kum&#x101;rapa&#xF1;h&#x101;" target="text">
  <text>
    <paragraph nr="1"> ‘‘Ekaṃ  nāma kiṃ’’? ‘‘Sabbe sattā āhāraṭṭhitikā’’.</paragraph>
    <paragraph nr="2"> ‘‘Dve nāma kiṃ’’? ‘‘Nāmañca rūpañca’’.</paragraph>
    <paragraph nr="3"> ‘‘Tīṇi nāma kiṃ’’? ‘‘Tisso vedanā’’.</paragraph>
    <paragraph nr="4"> ‘‘Cattāri  nāma kiṃ’’? ‘‘Cattāri ariyasaccāni’’.</paragraph>
    <paragraph nr="5"> ‘‘Pañca nāma kiṃ’’? ‘‘Pañcupādānakkhandhā’’.</paragraph>
    <paragraph nr="6"> ‘‘Cha nāma kiṃ’’? ‘‘Cha ajjhattikāni āyatanāni’’.</paragraph>
    <paragraph nr="7"> ‘‘Satta nāma kiṃ’’? ‘‘Satta bojjhaṅgā’’.</paragraph>
    <paragraph nr="8"> ‘‘Aṭṭha nāma kiṃ’’? ‘‘Ariyo aṭṭhaṅgiko maggo’’.</paragraph>
    <paragraph nr="9"> ‘‘Nava nāma kiṃ’’? ‘‘Nava sattāvāsā’’.</paragraph>
    <paragraph nr="10"> ‘‘Dasa nāma kiṃ’’? ‘‘Dasahaṅgehi samannāgato ‘arahā’ti vuccatī’’ti.</paragraph>
    <centered>Kumārapañhā niṭṭhitā.</centered>
  </text>
</tree>
