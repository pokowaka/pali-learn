<?xml version='1.0' encoding='UTF-8'?>
<tree text="9. Sama&#x1E47;avaggo" target="text">
  <text>
    <subhead>1. Bhikkhusuttaṃ</subhead>
    <paragraph nr="85"><note>[mahāni. 18; cūḷani. ajitamāṇavapucchāniddesa 8]</note> ‘‘Sattannaṃ , bhikkhave, dhammānaṃ bhinnattā bhikkhu hoti. Katamesaṃ sattannaṃ? Sakkāyadiṭṭhi bhinnā hoti, vicikicchā bhinnā hoti, sīlabbataparāmāso bhinno hoti, rāgo bhinno hoti, doso bhinno hoti, moho bhinno hoti, māno bhinno hoti. Imesaṃ kho, bhikkhave, sattannaṃ dhammānaṃ bhinnattā bhikkhu hotī’’ti. Paṭhamaṃ.</paragraph>
    <subhead>2. Samaṇasuttaṃ</subhead>
    <paragraph nr="86"> Sattannaṃ, bhikkhave, dhammānaṃ samitattā samaṇo hoti…pe…. Dutiyaṃ.</paragraph>
    <subhead>3. Brāhmaṇasuttaṃ</subhead>
    <paragraph nr="87"> Bāhitattā brāhmaṇo hoti…pe…. Tatiyaṃ.</paragraph>
    <subhead>4. Sottiyasuttaṃ</subhead>
    <paragraph nr="88"> Nissutattā <note>[nissuttattā (syā.) ma. ni. 1.434 passitabbaṃ]</note> sottiyo <note>[sotthiko (sī.), sottiko (syā.)]</note> hoti…pe…. Catutthaṃ.</paragraph>
    <subhead>5. Nhātakasuttaṃ</subhead>
    <paragraph nr="89"> Nhātattā  nhātako <note>[nahātatto nahātako (sī. syā.)]</note> hoti…pe…. Pañcamaṃ.</paragraph>
    <subhead>6. Vedagūsuttaṃ</subhead>
    <paragraph nr="90"> Viditattā  vedagū hoti…pe…. Chaṭṭhaṃ.</paragraph>
    <subhead>7. Ariyasuttaṃ</subhead>
    <paragraph nr="91"> Ārakattā <note>[arahattā (sī.), arī hatattā (ka.) ma. ni. 1.434 pāḷi aṭṭhakathāṭīkā passitabbā. syāmapotthake pana sakalampi idaṃ sattamasuttaṃ natthi]</note> ariyo hoti…pe…. Sattamaṃ.</paragraph>
    <subhead>8. Arahāsuttaṃ</subhead>
    <paragraph nr="92"> ‘‘Ārakattā arahā hoti. Katamesaṃ sattannaṃ? Sakkāyadiṭṭhi ārakā hoti, vicikicchā ārakā hoti, sīlabbataparāmāso ārako hoti, rāgo ārako hoti, doso ārako hoti, moho ārako hoti, māno ārako hoti. Imesaṃ kho, bhikkhave, sattannaṃ dhammānaṃ ārakattā arahā hotī’’ti. Aṭṭhamaṃ.</paragraph>
    <subhead>9. Asaddhammasuttaṃ</subhead>
    <paragraph nr="93"> ‘‘Sattime, bhikkhave, asaddhammā. Katame satta? Assaddho hoti, ahiriko hoti, anottappī hoti, appassuto hoti, kusīto hoti, muṭṭhassati hoti, duppañño hoti. Ime kho, bhikkhave, satta asaddhammā’’ti. Navamaṃ.</paragraph>
    <subhead>10. Saddhammasuttaṃ</subhead>
    <paragraph nr="94"> ‘‘Sattime, bhikkhave, saddhammā. Katame satta? Saddho hoti, hirīmā hoti, ottappī hoti, bahussuto hoti, āraddhavīriyo hoti, satimā hoti, paññavā hoti. Ime kho, bhikkhave, satta saddhammā’’ti. Dasamaṃ.</paragraph>
    <centered>Samaṇavaggo navamo.</centered>
    <paragraph>Tassuddānaṃ –</paragraph>
    <gatha type="1">Bhikkhuṃ  samaṇo brāhmaṇo, sottiyo ceva nhātako;</gatha>
    <gatha type="last">Vedagū ariyo arahā, asaddhammā ca saddhammāti.</gatha>
  </text>
</tree>
