<?xml version='1.0' encoding='UTF-8'?>
<tree text="(9) 4. Iddhip&#x101;davaggo" target="text">
  <text>
    <subhead>1. Sikkhasuttaṃ</subhead>
    <paragraph nr="83"> ‘‘Pañcimāni , bhikkhave, sikkhādubbalyāni. Katamāni pañca? Pāṇātipāto…pe… surāmerayamajjapamādaṭṭhānaṃ – imāni kho, bhikkhave, pañca sikkhādubbalyāni.</paragraph>
    <paragraph>‘‘Imesaṃ kho, bhikkhave, pañcannaṃ sikkhādubbalyānaṃ pahānāya cattāro iddhipādā bhāvetabbā. Katame cattāro? Idha , bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ sikkhādubbalyānaṃ pahānāya ime cattāro iddhipādā bhāvetabbā’’ti. Paṭhamaṃ.</paragraph>
    <paragraph nr="84-91"> (Yathā satipaṭṭhānavagge tathā iddhipādavasena vitthāretabbā.)</paragraph>
    <subhead>10. Cetasovinibandhasuttaṃ</subhead>
    <paragraph nr="92"> ‘‘Pañcime , bhikkhave, cetasovinibandhā. Katame pañca? Idha, bhikkhave, bhikkhu kāmesu avītarāgo hoti…pe… ime kho, bhikkhave, pañca cetasovinibandhā.</paragraph>
    <paragraph>‘‘Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi… cittasamādhi… vīmaṃsāsamādhipadhānasaṅkhārasamannāgataṃ iddhipādaṃ  bhāveti. Imesaṃ kho, bhikkhave, pañcannaṃ cetasovinibandhānaṃ pahānāya ime cattāro iddhipādā bhāvetabbā’’ti. Dasamaṃ.</paragraph>
    <centered>Iddhipādavaggo catuttho.</centered>
    <gatha type="1">Yatheva  satipaṭṭhānā, padhānā caturopi ca;</gatha>
    <gatha type="last">Cattāro iddhipādā ca, tatheva sampayojayeti.</gatha>
  </text>
</tree>
