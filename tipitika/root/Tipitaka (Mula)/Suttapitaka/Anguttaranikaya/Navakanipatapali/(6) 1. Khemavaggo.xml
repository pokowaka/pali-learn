<?xml version='1.0' encoding='UTF-8'?>
<tree text="(6) 1. Khemavaggo" target="text">
  <text>
    <subhead>1. Khemasuttaṃ</subhead>
    <paragraph nr="52"> ‘‘‘Khemaṃ  khema’nti , āvuso, vuccati. Kittāvatā nu kho, āvuso, khemaṃ vuttaṃ bhagavatā’’ti?</paragraph>
    <paragraph>‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Ettāvatāpi kho, āvuso, khemaṃ vuttaṃ bhagavatā pariyāyena…pe….</paragraph>
    <paragraph>‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, khemaṃ vuttaṃ bhagavatā nippariyāyenā’’ti. Paṭhamaṃ.</paragraph>
    <subhead>2. Khemappattasuttaṃ</subhead>
    <paragraph nr="53"> Khemappatto khemappattoti, āvuso, vuccati…pe…. Dutiyaṃ.</paragraph>
    <subhead>3. Amatasuttaṃ</subhead>
    <paragraph nr="54"> Amataṃ amatanti, āvuso, vuccati…pe…. Tatiyaṃ.</paragraph>
    <subhead>4. Amatappattasuttaṃ</subhead>
    <paragraph nr="55"> Amatappatto amatappattoti, āvuso, vuccati…pe…. Catutthaṃ.</paragraph>
    <subhead>5. Abhayasuttaṃ</subhead>
    <paragraph nr="56"> Abhayaṃ  abhayanti, āvuso, vuccati…pe…. Pañcamaṃ.</paragraph>
    <subhead>6. Abhayappattasuttaṃ</subhead>
    <paragraph nr="57"> Abhayappatto abhayappattoti, āvuso, vuccati…pe…. Chaṭṭhaṃ.</paragraph>
    <subhead>7. Passaddhisuttaṃ</subhead>
    <paragraph nr="58"> Passaddhi passaddhīti, āvuso, vuccati…pe…. Sattamaṃ.</paragraph>
    <subhead>8. Anupubbapassaddhisuttaṃ</subhead>
    <paragraph nr="59"> Anupubbapassaddhi  anupubbapassaddhīti, āvuso, vuccati…pe…. Aṭṭhamaṃ.</paragraph>
    <subhead>9. Nirodhasuttaṃ</subhead>
    <paragraph nr="60"> Nirodho nirodhoti, āvuso, vuccati…pe…. Navamaṃ.</paragraph>
    <subhead>10. Anupubbanirodhasuttaṃ</subhead>
    <paragraph nr="61"> ‘‘‘Anupubbanirodho anupubbanirodho’ti, āvuso, vuccati. Kittāvatā  nu kho, āvuso, anupubbanirodho vutto bhagavatā’’ti?</paragraph>
    <paragraph>‘‘Idhāvuso, bhikkhu vivicceva kāmehi…pe… paṭhamaṃ jhānaṃ upasampajja viharati. Ettāvatāpi kho, āvuso, anupubbanirodho vutto bhagavatā pariyāyena…pe… .</paragraph>
    <paragraph>‘‘Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, anupubbanirodho vutto bhagavatā nippariyāyenā’’ti. Dasamaṃ.</paragraph>
    <subhead>11. Abhabbasuttaṃ</subhead>
    <paragraph nr="62"> ‘‘Nava, bhikkhave, dhamme appahāya abhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ – ime kho, bhikkhave, nava dhamme appahāya abhabbo arahattaṃ sacchikātuṃ.</paragraph>
    <paragraph>‘‘Nava, bhikkhave, dhamme pahāya bhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ – ime kho, bhikkhave, nava dhamme pahāya bhabbo arahattaṃ sacchikātu’’nti. Ekādasamaṃ.</paragraph>
    <centered>Khemavaggo paṭhamo.</centered>
    <paragraph>Tassuddānaṃ –</paragraph>
    <gatha type="1">Khemo  ca amatañceva, abhayaṃ passaddhiyena ca;</gatha>
    <gatha type="last">Nirodho anupubbo ca, dhammaṃ pahāya bhabbena cāti.</gatha>
  </text>
</tree>
