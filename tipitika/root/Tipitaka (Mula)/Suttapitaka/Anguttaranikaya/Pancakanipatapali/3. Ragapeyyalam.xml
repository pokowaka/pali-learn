<?xml version='1.0' encoding='UTF-8'?>
<tree text="3. R&#x101;gapeyy&#x101;la&#x1E43;" target="text">
  <text>
    <paragraph nr="303"> ‘‘Rāgassa , bhikkhave, abhiññāya pañca dhammā bhāvetabbā. Katame pañca? Asubhasaññā, maraṇasaññā, ādīnavasaññā, āhāre paṭikūlasaññā, sabbaloke anabhiratasaññā <note>[sabbatthapi evameva dissati]</note> – rāgassa, bhikkhave, abhiññāya ime pañca dhammā bhāvetabbā’’ti.</paragraph>
    <paragraph nr="304"> ‘‘Rāgassa, bhikkhave, abhiññāya pañca dhammā bhāvetabbā. Katame pañca? Aniccasaññā, anattasaññā, maraṇasaññā, āhāre paṭikūlasaññā, sabbaloke anabhiratasaññā – rāgassa, bhikkhave, abhiññāya ime pañca dhammā bhāvetabbā’’ti.</paragraph>
    <paragraph nr="305"> ‘‘Rāgassa , bhikkhave, abhiññāya pañca dhammā bhāvetabbā. Katame pañca? Aniccasaññā, anicce dukkhasaññā, dukkhe anattasaññā, pahānasaññā, virāgasaññā – rāgassa, bhikkhave, abhiññāya ime pañca dhammā bhāvetabbā’’ti.</paragraph>
    <paragraph nr="306"> ‘‘Rāgassa, bhikkhave, abhiññāya pañca dhammā bhāvetabbā. Katame pañca? Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ – rāgassa, bhikkhave, abhiññāya ime pañca dhammā bhāvetabbā’’ti.</paragraph>
    <paragraph nr="307"> ‘‘Rāgassa , bhikkhave, abhiññāya pañca dhammā bhāvetabbā. Katame pañca? Saddhābalaṃ, vīriyabalaṃ, satibalaṃ, samādhibalaṃ, paññābalaṃ – rāgassa, bhikkhave, abhiññāya ime pañca dhammā bhāvetabbā’’ti.</paragraph>
    <paragraph nr="308-1151"> ‘‘Rāgassa, bhikkhave, pariññāya… parikkhayāya… pahānāya… khayāya… vayāya… virāgāya… nirodhāya… cāgāya… paṭinissaggāya pañca dhammā bhāvetabbā. Dosassa… mohassa… kodhassa… upanāhassa… makkhassa… paḷāsassa… issāya… macchariyassa… māyāya… sāṭheyyassa… thambhassa… sārambhassa… mānassa… atimānassa  … madassa… pamādassa abhiññāya… pariññāya… parikkhayāya… pahānāya… khayāya… vayāya… virāgāya… nirodhāya… cāgāya… paṭinissaggāya pañca dhammā bhāvetabbā.</paragraph>
    <paragraph>‘‘Katame pañca? Saddhābalaṃ, vīriyabalaṃ, satibalaṃ, samādhibalaṃ, paññābalaṃ – pamādassa, bhikkhave, paṭinissaggāya ime pañca dhammā bhāvetabbā’’ti.</paragraph>
    <centered>Rāgapeyyālaṃ niṭṭhitaṃ.</centered>
    <paragraph>Tassuddānaṃ –</paragraph>
    <gatha type="1">Abhiññāya pariññāya parikkhayāya,</gatha>
    <gatha type="2">Pahānāya khayāya vayena ca;</gatha>
    <gatha type="3">Virāganirodhā cāgañca,</gatha>
    <gatha type="last">Paṭinissaggo ime dasāti.</gatha>
    <centered>Pañcakanipāto niṭṭhito.</centered>
    <paragraph>Tatridaṃ vagguddānaṃ –</paragraph>
    <gatha type="1">Sekhabalaṃ  balañceva, pañcaṅgikañca sumanaṃ;</gatha>
    <gatha type="2">Muṇḍanīvaraṇañca saññañca, yodhājīvañca aṭṭhamaṃ;</gatha>
    <gatha type="3">Theraṃ kakudhaphāsuñca, andhakavindadvādasaṃ;</gatha>
    <gatha type="2">Gilānarājatikaṇḍaṃ, saddhammāghātupāsakaṃ;</gatha>
    <gatha type="3">Araññabrāhmaṇañceva, kimilakkosakaṃ tathā;</gatha>
    <gatha type="last">Dīghācārāvāsikañca, duccaritūpasampadanti.</gatha>
    <centered>Pañcakanipātapāḷi niṭṭhitā.</centered>
  </text>
</tree>
