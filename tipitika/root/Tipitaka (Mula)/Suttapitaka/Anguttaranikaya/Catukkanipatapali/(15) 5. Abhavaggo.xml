<?xml version='1.0' encoding='UTF-8'?>
<tree text="(15) 5. &#x100;bh&#x101;vaggo" target="text">
  <text>
    <subhead>1. Ābhāsuttaṃ</subhead>
    <paragraph nr="141"> ‘‘Catasso  imā, bhikkhave, ābhā. Katamā catasso? Candābhā, sūriyābhā, aggābhā, paññābhā – imā kho, bhikkhave, catasso ābhā. Etadaggaṃ, bhikkhave, imāsaṃ catunnaṃ <note>[catassannaṃ (syā. kaṃ.) saddanītipadamālā passitabbā]</note> ābhānaṃ yadidaṃ paññābhā’’ti. Paṭhamaṃ.</paragraph>
    <subhead>2. Pabhāsuttaṃ</subhead>
    <paragraph nr="142"> ‘‘Catasso imā, bhikkhave, pabhā. Katamā catasso? Candappabhā , sūriyappabhā, aggippabhā, paññāpabhā – imā kho, bhikkhave, catasso pabhā. Etadaggaṃ, bhikkhave, imāsaṃ catunnaṃ pabhānaṃ yadidaṃ paññāpabhā’’ti. Dutiyaṃ.</paragraph>
    <subhead>3. Ālokasuttaṃ</subhead>
    <paragraph nr="143"> ‘‘Cattārome, bhikkhave, ālokā. Katame cattāro? Candāloko, sūriyāloko, aggāloko, paññāloko – ime kho, bhikkhave, cattāro ālokā. Etadaggaṃ, bhikkhave, imesaṃ catunnaṃ ālokānaṃ yadidaṃ paññāloko’’ti. Tatiyaṃ.</paragraph>
    <subhead>4. Obhāsasuttaṃ</subhead>
    <paragraph nr="144"> ‘‘Cattārome , bhikkhave, obhāsā. Katame cattāro? Candobhāso, sūriyobhāso, aggobhāso, paññobhāso – ime  kho, bhikkhave, cattāro obhāsā. Etadaggaṃ, bhikkhave, imesaṃ catunnaṃ obhāsānaṃ yadidaṃ paññobhāso’’ti. Catutthaṃ.</paragraph>
    <subhead>5. Pajjotasuttaṃ</subhead>
    <paragraph nr="145"> ‘‘Cattārome , bhikkhave, pajjotā. Katame cattāro? Candapajjoto, sūriyapajjoto, aggipajjoto, paññāpajjoto – ime kho, bhikkhave, cattāro pajjotā. Etadaggaṃ, bhikkhave, imesaṃ catunnaṃ pajjotānaṃ yadidaṃ paññāpajjoto’’ti. Pañcamaṃ.</paragraph>
    <subhead>6. Paṭhamakālasuttaṃ</subhead>
    <paragraph nr="146"> ‘‘Cattārome, bhikkhave, kālā. Katame cattāro? Kālena dhammassavanaṃ, kālena dhammasākacchā, kālena sammasanā <note>[kālena samatho (sī. syā. kaṃ. pī.)]</note>, kālena vipassanā – ime kho, bhikkhave, cattāro kālā’’ti. Chaṭṭhaṃ.</paragraph>
    <subhead>7. Dutiyakālasuttaṃ</subhead>
    <paragraph nr="147"> ‘‘Cattārome, bhikkhave, kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti. Katame cattāro? Kālena dhammassavanaṃ, kālena dhammasākacchā, kālena sammasanā, kālena vipassanā  – ime kho, bhikkhave, cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpenti.</paragraph>
    <paragraph>‘‘Seyyathāpi, bhikkhave, uparipabbate thullaphusitake deve vassante taṃ udakaṃ yathāninnaṃ pavattamānaṃ pabbatakandarapadarasākhā paripūreti; pabbatakandarapadarasākhā paripūrā kusobbhe paripūrenti; kusobbhā paripūrā mahāsobbhe paripūrenti; mahāsobbhā paripūrā kunnadiyo paripūrenti; kunnadiyo  paripūrā mahānadiyo paripūrenti; mahānadiyo paripūrā samuddaṃ <note>[samuddaṃ sāgaraṃ (sī. pī. ka.), samuddasāgaraṃ (syā. kaṃ.)]</note> paripūrenti. Evamevaṃ kho, bhikkhave, ime cattāro kālā sammā bhāviyamānā sammā anuparivattiyamānā anupubbena āsavānaṃ khayaṃ pāpentī’’ti. Sattamaṃ.</paragraph>
    <subhead>8. Duccaritasuttaṃ</subhead>
    <paragraph nr="148"> ‘‘Cattārimāni , bhikkhave, vacīduccaritāni. Katamāni cattāri? Musāvādo, pisuṇā vācā, pharusā vācā, samphappalāpo – imāni kho, bhikkhave, cattāri vacīduccaritānī’’ti. Aṭṭhamaṃ.</paragraph>
    <subhead>9. Sucaritasuttaṃ</subhead>
    <paragraph nr="149"> ‘‘Cattārimāni, bhikkhave, vacīsucaritāni. Katamāni cattāri? Saccavācā, apisuṇā vācā, saṇhā vācā, mantabhāsā – imāni kho, bhikkhave, cattāri vacīsucaritānī’’ti. Navamaṃ.</paragraph>
    <subhead>10. Sārasuttaṃ</subhead>
    <paragraph nr="150"> ‘‘Cattārome, bhikkhave, sārā. Katame cattāro? Sīlasāro, samādhisāro, paññāsāro, vimuttisāro – ime kho, bhikkhave, cattāro sārā’’ti. Dasamaṃ.</paragraph>
    <centered>Ābhāvaggo pañcamo.</centered>
    <paragraph>Tassuddānaṃ –</paragraph>
    <gatha type="1">Ābhā pabhā ca ālokā, obhāsā ceva pajjotā;</gatha>
    <gatha type="last">Dve kālā caritā dve ca, honti sārena te dasāti.</gatha>
    <centered>Tatiyapaṇṇāsakaṃ samattaṃ.</centered>
    <title>4. Catutthapaṇṇāsakaṃ</title>
  </text>
</tree>
