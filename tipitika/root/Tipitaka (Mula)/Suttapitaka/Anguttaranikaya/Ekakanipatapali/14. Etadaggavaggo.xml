<?xml version='1.0' encoding='UTF-8'?>
<tree text="14. Etadaggavaggo" target="text">
  <text>
    <subhead>1. Paṭhamavaggo</subhead>
    <paragraph nr="188"> ‘‘Etadaggaṃ , bhikkhave, mama sāvakānaṃ bhikkhūnaṃ rattaññūnaṃ yadidaṃ aññāsikoṇḍañño’’ <note>[aññātakoṇḍaññoti (ka.), aññākoṇḍañño (sī. syā. kaṃ. pī.)]</note>.</paragraph>
    <paragraph nr="189"> … Mahāpaññānaṃ yadidaṃ sāriputto.</paragraph>
    <paragraph nr="190"> … Iddhimantānaṃ yadidaṃ mahāmoggallāno.</paragraph>
    <paragraph nr="191"> … Dhutavādānaṃ <note>[dhutaṅgadharānaṃ (katthaci)]</note> yadidaṃ mahākassapo.</paragraph>
    <paragraph nr="192"> … Dibbacakkhukānaṃ yadidaṃ anuruddho.</paragraph>
    <paragraph nr="193"> … Uccākulikānaṃ yadidaṃ bhaddiyo kāḷigodhāyaputto.</paragraph>
    <paragraph nr="194"> … Mañjussarānaṃ yadidaṃ lakuṇḍaka <note>[lakuṇṭaka (syā. kaṃ.)]</note> bhaddiyo.</paragraph>
    <paragraph nr="195"> … Sīhanādikānaṃ  yadidaṃ piṇḍolabhāradvājo.</paragraph>
    <paragraph nr="196"> … Dhammakathikānaṃ yadidaṃ puṇṇo mantāṇiputto.</paragraph>
    <paragraph nr="197"> … Saṃkhittena bhāsitassa vitthārena atthaṃ vibhajantānaṃ yadidaṃ mahākaccānoti.</paragraph>
    <centered>Vaggo paṭhamo.</centered>
    <subhead>2. Dutiyavaggo</subhead>
    <paragraph nr="198"> ‘‘Etadaggaṃ , bhikkhave, mama sāvakānaṃ bhikkhūnaṃ manomayaṃ kāyaṃ abhinimminantānaṃ yadidaṃ cūḷapanthako’’ <note>[cullapanthako (sī. syā. kaṃ. pī.)]</note>.</paragraph>
    <paragraph nr="199"> … Cetovivaṭṭakusalānaṃ yadidaṃ cūḷapanthako.</paragraph>
    <paragraph nr="200"> … Saññāvivaṭṭakusalānaṃ yadidaṃ mahāpanthako.</paragraph>
    <paragraph nr="201"> … Araṇavihārīnaṃ yadidaṃ subhūti.</paragraph>
    <paragraph nr="202"> … Dakkhiṇeyyānaṃ yadidaṃ subhūti.</paragraph>
    <paragraph nr="203"> … Āraññakānaṃ yadidaṃ revato khadiravaniyo.</paragraph>
    <paragraph nr="204"> … Jhāyīnaṃ yadidaṃ kaṅkhārevato.</paragraph>
    <paragraph nr="205"> … Āraddhavīriyānaṃ yadidaṃ soṇo koḷiviso.</paragraph>
    <paragraph nr="206"> … Kalyāṇavākkaraṇānaṃ yadidaṃ soṇo kuṭikaṇṇo.</paragraph>
    <paragraph nr="207"> … Lābhīnaṃ yadidaṃ sīvali.</paragraph>
    <paragraph nr="208"> … Saddhādhimuttānaṃ yadidaṃ vakkalīti.</paragraph>
    <centered>Vaggo dutiyo.</centered>
    <subhead>3. Tatiyavaggo</subhead>
    <paragraph nr="209"> ‘‘Etadaggaṃ , bhikkhave, mama sāvakānaṃ bhikkhūnaṃ sikkhākāmānaṃ yadidaṃ  rāhulo’’.</paragraph>
    <paragraph nr="210"> … Saddhāpabbajitānaṃ  yadidaṃ raṭṭhapālo.</paragraph>
    <paragraph nr="211"> … Paṭhamaṃ salākaṃ gaṇhantānaṃ yadidaṃ kuṇḍadhāno.</paragraph>
    <paragraph nr="212"> … Paṭibhānavantānaṃ yadidaṃ vaṅgīso.</paragraph>
    <paragraph nr="213"> … Samantapāsādikānaṃ yadidaṃ upaseno vaṅgantaputto.</paragraph>
    <paragraph nr="214"> … Senāsanapaññāpakānaṃ yadidaṃ dabbo mallaputto.</paragraph>
    <paragraph nr="215"> … Devatānaṃ piyamanāpānaṃ yadidaṃ pilindavaccho.</paragraph>
    <paragraph nr="216"> … Khippābhiññānaṃ yadidaṃ bāhiyo dārucīriyo.</paragraph>
    <paragraph nr="217"> … Cittakathikānaṃ yadidaṃ kumārakassapo.</paragraph>
    <paragraph nr="218"> … Paṭisambhidāpattānaṃ yadidaṃ mahākoṭṭhitoti <note>[mahākoṭṭhikoti (aññesu suttesu marammapotthake)]</note>.</paragraph>
    <centered>Vaggo tatiyo.</centered>
    <subhead>4. Catutthavaggo</subhead>
    <paragraph nr="219"> ‘‘Etadaggaṃ, bhikkhave, mama sāvakānaṃ bhikkhūnaṃ bahussutānaṃ yadidaṃ ānando’’.</paragraph>
    <paragraph nr="220"> … Satimantānaṃ  yadidaṃ ānando.</paragraph>
    <paragraph nr="221"> … Gatimantānaṃ  yadidaṃ ānando.</paragraph>
    <paragraph nr="222"> … Dhitimantānaṃ yadidaṃ ānando.</paragraph>
    <paragraph nr="223"> … Upaṭṭhākānaṃ yadidaṃ ānando.</paragraph>
    <paragraph nr="224"> … Mahāparisānaṃ yadidaṃ uruvelakassapo.</paragraph>
    <paragraph nr="225"> … Kulappasādakānaṃ yadidaṃ kāḷudāyī.</paragraph>
    <paragraph nr="226"> … Appābādhānaṃ yadidaṃ bākulo <note>[bakkulo (sī. syā. kaṃ. pī.)]</note>.</paragraph>
    <paragraph nr="227"> … Pubbenivāsaṃ anussarantānaṃ yadidaṃ sobhito.</paragraph>
    <paragraph nr="228"> … Vinayadharānaṃ yadidaṃ upāli.</paragraph>
    <paragraph nr="229"> … Bhikkhunovādakānaṃ  yadidaṃ nandako.</paragraph>
    <paragraph nr="230"> … Indriyesu guttadvārānaṃ yadidaṃ nando.</paragraph>
    <paragraph nr="231"> … Bhikkhuovādakānaṃ yadidaṃ mahākappino.</paragraph>
    <paragraph nr="232"> … Tejodhātukusalānaṃ yadidaṃ sāgato.</paragraph>
    <paragraph nr="233"> … Paṭibhāneyyakānaṃ yadidaṃ rādho.</paragraph>
    <paragraph nr="234"> … Lūkhacīvaradharānaṃ  yadidaṃ mogharājāti.</paragraph>
    <centered>Vaggo catuttho.</centered>
    <subhead>5. Pañcamavaggo</subhead>
    <paragraph nr="235"> ‘‘Etadaggaṃ , bhikkhave, mama sāvikānaṃ bhikkhunīnaṃ rattaññūnaṃ yadidaṃ mahāpajāpatigotamī’’.</paragraph>
    <paragraph nr="236"> … Mahāpaññānaṃ yadidaṃ khemā.</paragraph>
    <paragraph nr="237"> … Iddhimantīnaṃ yadidaṃ uppalavaṇṇā.</paragraph>
    <paragraph nr="238"> … Vinayadharānaṃ yadidaṃ paṭācārā.</paragraph>
    <paragraph nr="239"> … Dhammakathikānaṃ yadidaṃ dhammadinnā.</paragraph>
    <paragraph nr="240"> … Jhāyīnaṃ yadidaṃ nandā.</paragraph>
    <paragraph nr="241"> … Āraddhavīriyānaṃ yadidaṃ soṇā.</paragraph>
    <paragraph nr="242"> … Dibbacakkhukānaṃ yadidaṃ bakulā <note>[sakulā (sī. syā. kaṃ. pī.)]</note>.</paragraph>
    <paragraph nr="243"> … Khippābhiññānaṃ yadidaṃ bhaddā kuṇḍalakesā.</paragraph>
    <paragraph nr="244"> … Pubbenivāsaṃ anussarantīnaṃ yadidaṃ bhaddā kāpilānī.</paragraph>
    <paragraph nr="245"> … Mahābhiññappattānaṃ yadidaṃ bhaddakaccānā.</paragraph>
    <paragraph nr="246"> … Lūkhacīvaradharānaṃ yadidaṃ kisāgotamī.</paragraph>
    <paragraph nr="247"> … Saddhādhimuttānaṃ  yadidaṃ siṅgālakamātāti <note>[sigālamātāti (sī. syā. kaṃ. pī.)]</note>.</paragraph>
    <centered>Vaggo pañcamo.</centered>
    <subhead>6. Chaṭṭhavaggo</subhead>
    <paragraph nr="248"> ‘‘Etadaggaṃ , bhikkhave, mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ  tapussabhallikā <note>[tapassubhallikā (sī. pī.)]</note> vāṇijā’’.</paragraph>
    <paragraph nr="249"> … Dāyakānaṃ yadidaṃ sudatto gahapati anāthapiṇḍiko.</paragraph>
    <paragraph nr="250"> … Dhammakathikānaṃ yadidaṃ citto gahapati macchikāsaṇḍiko.</paragraph>
    <paragraph nr="251"> … Catūhi saṅgahavatthūhi parisaṃ saṅgaṇhantānaṃ yadidaṃ hatthako āḷavako.</paragraph>
    <paragraph nr="252"> … Paṇītadāyakānaṃ yadidaṃ mahānāmo sakko.</paragraph>
    <paragraph nr="253"> … Manāpadāyakānaṃ yadidaṃ uggo gahapati vesāliko.</paragraph>
    <paragraph nr="254"> … Saṅghupaṭṭhākānaṃ yadidaṃ hatthigāmako uggato gahapati.</paragraph>
    <paragraph nr="255"> … Aveccappasannānaṃ yadidaṃ sūrambaṭṭho <note>[sūro ambaṭṭho (sī. syā. kaṃ. pī.) surebandho (ka.)]</note>.</paragraph>
    <paragraph nr="256"> … Puggalappasannānaṃ yadidaṃ jīvako komārabhacco.</paragraph>
    <paragraph nr="257"> … Vissāsakānaṃ  yadidaṃ nakulapitā gahapatīti.</paragraph>
    <centered>Vaggo chaṭṭho.</centered>
    <subhead>7. Sattamavaggo</subhead>
    <paragraph nr="258"> ‘‘Etadaggaṃ , bhikkhave, mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā’’ <note>[senānī dhītā (sī. syā. kaṃ. pī.)]</note>.</paragraph>
    <paragraph nr="259"> … Dāyikānaṃ yadidaṃ visākhā migāramātā.</paragraph>
    <paragraph nr="260"> … Bahussutānaṃ yadidaṃ khujjuttarā.</paragraph>
    <paragraph nr="261"> … Mettāvihārīnaṃ yadidaṃ sāmāvatī.</paragraph>
    <paragraph nr="262"> … Jhāyīnaṃ yadidaṃ uttarānandamātā.</paragraph>
    <paragraph nr="263"> … Paṇītadāyikānaṃ yadidaṃ suppavāsā koliyadhītā.</paragraph>
    <paragraph nr="264"> … Gilānupaṭṭhākīnaṃ  yadidaṃ suppiyā upāsikā.</paragraph>
    <paragraph nr="265"> … Aveccappasannānaṃ yadidaṃ kātiyānī.</paragraph>
    <paragraph nr="266"> … Vissāsikānaṃ yadidaṃ nakulamātā gahapatānī.</paragraph>
    <paragraph nr="267"> … Anussavappasannānaṃ yadidaṃ kāḷī upāsikā kulagharikā <note>[kulagharikā (ka.)]</note> ti.</paragraph>
    <centered>Vaggo sattamo.</centered>
    <centered>Etadaggavaggo cuddasamo.</centered>
  </text>
</tree>
