<?xml version='1.0' encoding='UTF-8'?>
<tree text="Ka&#x1E45;kh&#x101;vitara&#x1E47;&#x12B;-a&#x1E6D;&#x1E6D;hakath&#x101;" target="text">
  <text>
    <subsubhead>Ganthārambhakathā</subsubhead>
    <gatha type="1">Buddhaṃ  dhammañca saṅghañca, vippasannena cetasā;</gatha>
    <gatha type="last">Vanditvā vandanāmāna, pūjāsakkārabhājanaṃ.</gatha>
    <gatha type="1">Theravaṃsappadīpānaṃ, thirānaṃ vinayakkame;</gatha>
    <gatha type="last">Pubbācariyasīhānaṃ, namo katvā katañjalī.</gatha>
    <gatha type="1">Pāmokkhaṃ anavajjānaṃ, dhammānaṃ yaṃ mahesinā;</gatha>
    <gatha type="last">Mukhaṃ mokkhappavesāya, pātimokkhaṃ pakāsitaṃ.</gatha>
    <gatha type="1">Sūratena  nivātena, sucisallekhavuttinā;</gatha>
    <gatha type="last">Vinayācārayuttena, soṇattherena yācito.</gatha>
    <gatha type="1">Tattha sañjātakaṅkhānaṃ, bhikkhūnaṃ tassa vaṇṇanaṃ;</gatha>
    <gatha type="last">Kaṅkhāvitaraṇatthāya, paripuṇṇavinicchayaṃ.</gatha>
    <gatha type="1">Mahāvihāravāsīnaṃ, vācanāmagganissitaṃ;</gatha>
    <gatha type="last">Vattayissāmi nāmena, kaṅkhāvitaraṇiṃ subhanti.</gatha>
  </text>
</tree>
