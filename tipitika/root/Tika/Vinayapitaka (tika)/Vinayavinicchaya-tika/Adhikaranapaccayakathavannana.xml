<?xml version='1.0' encoding='UTF-8'?>
<tree text="Adhikara&#x1E47;apaccayakath&#x101;va&#x1E47;&#x1E47;an&#x101;" target="text">
  <text>
    <paragraph nr="285">Vivādādhikaraṇamhāti ‘‘adhammaṃ ‘dhammo’ti dīpetī’’tiādinayappavattā aṭṭhārasabhedakaravatthunissitā vivādādhikaraṇamhā.</paragraph>
    <paragraph nr="286"> Upasampannaṃ omasato bhikkhussa pācitti hotīti yojanā.</paragraph>
    <paragraph nr="287">Anuvādādhikaraṇapaccayāti  codanāparanāmadheyyaṃ anuvādādhikaraṇameva paccayo, tasmā, anuvādanādhikaraṇahetūti attho.</paragraph>
    <paragraph nr="289">‘‘Tathā’’ti iminā amūlakattaṃ atidisati.</paragraph>
    <paragraph nr="290">Āpattipaccayāti āpattādhikaraṇapaccayā.</paragraph>
    <paragraph nr="293">Kiccādhikaraṇapaccayāti apalokanādicatubbidhakammasaṅkhātakiccādhikaraṇahetu.</paragraph>
    <paragraph nr="294">Accajantīvāti attano laddhiṃ apariccajantī eva.</paragraph>
    <paragraph nr="297">Pāpikāya diṭṭhiyā pariccajanatthāya katāya yāvatatiyakaṃ samanubhāsanāya taṃ diṭṭhiṃ accajantiyā tassā bhikkhuniyā, tassa bhikkhussa ca accajato pācitti hotīti yojanā.</paragraph>
    <centered>Iti uttare līnatthapakāsaniyā</centered>
    <centered>Adhikaraṇapaccayakathāvaṇṇanā niṭṭhitā.</centered>
  </text>
</tree>
