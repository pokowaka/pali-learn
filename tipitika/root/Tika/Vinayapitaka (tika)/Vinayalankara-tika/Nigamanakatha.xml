<?xml version='1.0' encoding='UTF-8'?>
<tree text="Nigamanakath&#x101;" target="text">
  <text>
    <hangnum nr="1"/>
    <gatha type="1"> Jambudīpatale  ramme, marammavisaye sute;</gatha>
    <gatha type="last">Tambadīparaṭṭhe ṭhitaṃ, puraṃ ratananāmakaṃ.</gatha>
    <hangnum nr="2"/>
    <gatha type="1"> Jinasāsanapajjotaṃ , anekaratanākaraṃ;</gatha>
    <gatha type="last">Sādhujjanānamāvāsaṃ, soṇṇapāsādalaṅkataṃ.</gatha>
    <hangnum nr="3"/>
    <gatha type="1"> Tasmiṃ ratanapuramhi, rājānekaraṭṭhissaro;</gatha>
    <gatha type="last">Sirīsudhammarājāti, mahāadhipatīti ca.</gatha>
    <hangnum nr="4"/>
    <gatha type="1"> Evaṃnāmo mahātejo, rajjaṃ kāresi dhammato;</gatha>
    <gatha type="last">Kārāpesi rājā maṇi-cūḷaṃ mahantacetiyaṃ.</gatha>
    <hangnum nr="5"/>
    <gatha type="1"> Tassa kāle brahāraññe, tiriyo nāma pabbato;</gatha>
    <gatha type="last">Pubbakāraññavāsīnaṃ, nivāso bhāvanāraho.</gatha>
    <hangnum nr="6"/>
    <gatha type="1"> Aṭṭhārasahi dosehi, mutto pañcaṅgupāgato;</gatha>
    <gatha type="last">Araññalakkhaṇaṃ patto, baddhasīmāyalaṅkato.</gatha>
    <hangnum nr="7"/>
    <gatha type="1"> Tasmiṃ pabbate vasanto, mahāthero supākaṭo;</gatha>
    <gatha type="last">Tipeṭakālaṅkāroti, dvikkhattuṃ laddhalañchano.</gatha>
    <hangnum nr="8"/>
    <gatha type="1"> Tebhātukanarindānaṃ, garubhūto supesalo;</gatha>
    <gatha type="last">Kusalo pariyattimhi, paṭipattimhi kārako.</gatha>
    <hangnum nr="9"/>
    <gatha type="1"> Sohaṃ lajjīpesalehi, bhikkhūhi abhiyācito;</gatha>
    <gatha type="last">Sāsanassopakārāya, akāsiṃ sīlavaḍḍhanaṃ.</gatha>
    <hangnum nr="10"/>
    <gatha type="1">Vinayālaṅkāraṃ nāma, lajjīnaṃ upakārakaṃ;</gatha>
    <gatha type="last">Suṭṭhu vinayasaṅgaha-vaṇṇanaṃ sādhusevitaṃ.</gatha>
    <hangnum nr="11"/>
    <gatha type="1"> Rūpachiddanāsakaṇṇe , sampatte jinasāsane;</gatha>
    <gatha type="last">Chiddasuññasuññarūpe, kaliyugamhi āgate.</gatha>
    <hangnum nr="12"/>
    <gatha type="1"> Niṭṭhāpitā ayaṃ ṭīkā, mayā sāsanakāraṇā;</gatha>
    <gatha type="last">Dvīsu soṇṇavihāresu, dvikkhattuṃ laddhaketunā.</gatha>
    <hangnum nr="13"/>
    <gatha type="1"> Iminā puññakammena, aññena kusalena ca;</gatha>
    <gatha type="last">Ito cutāhaṃ dutiye, attabhāvamhi āgate.</gatha>
    <hangnum nr="14"/>
    <gatha type="1"> Himavantapadesamhi, pabbate gandhamādane;</gatha>
    <gatha type="last">Āsanne maṇiguhāya, mañjūsakadumassa ca.</gatha>
    <hangnum nr="15"/>
    <gatha type="1"> Tasmiṃ hessaṃ bhummadevo, atidīghāyuko varo;</gatha>
    <gatha type="last">Paññāvīriyasampanno, buddhasāsanamāmako.</gatha>
    <hangnum nr="16"/>
    <gatha type="1"> Yāva tiṭṭhati sāsanaṃ, tāva cetiyavandanaṃ;</gatha>
    <gatha type="last">Bodhipūjaṃ saṅghapūjaṃ, kareyyaṃ tuṭṭhamānaso.</gatha>
    <hangnum nr="17"/>
    <gatha type="1"> Bhikkhūnaṃ paṭipannānaṃ, veyyāvaccaṃ kareyyahaṃ;</gatha>
    <gatha type="last">Pariyattābhiyuttānaṃ, kaṅkhāvinodayeyyahaṃ.</gatha>
    <hangnum nr="18"/>
    <gatha type="1"> Sāsanaṃ paggaṇhantānaṃ, rājūnaṃ sahāyo assaṃ;</gatha>
    <gatha type="last">Sāsanaṃ niggaṇhantānaṃ, vāretuṃ samattho assaṃ.</gatha>
    <hangnum nr="19"/>
    <gatha type="1"> Sāsanantaradhāne tu, mañjūsaṃ rukkhamuttamaṃ;</gatha>
    <gatha type="last">Nandamūlañca pabbhāraṃ, niccaṃ pūjaṃ kareyyahaṃ.</gatha>
    <hangnum nr="20"/>
    <gatha type="1"> Yadā  tu paccekabuddhā, uppajjanti mahāyasā;</gatha>
    <gatha type="last">Tadā tesaṃ niccakappaṃ, upaṭṭhānaṃ kareyyahaṃ.</gatha>
    <hangnum nr="21"/>
    <gatha type="1"> Teneva attabhāvena, yāva buddhuppādā ahaṃ;</gatha>
    <gatha type="last">Tiṭṭhanto buddhuppādamhi, manussesu bhavāmahaṃ.</gatha>
    <hangnum nr="22"/>
    <gatha type="1"> Metteyyassa  bhagavato, pabbajitvāna sāsane;</gatha>
    <gatha type="last">Tosayitvāna jinaṃ taṃ, labhe byākaraṇuttamaṃ.</gatha>
    <hangnum nr="23"/>
    <gatha type="1"> Byākaraṇaṃ labhitvāna, pūretvā sabbapāramī;</gatha>
    <gatha type="last">Anāgatamhi addhāne, buddho hessaṃ sadevaketi.</gatha>
    <centered>Vinayālaṅkāraṭīkā samattā.</centered>
  </text>
</tree>
