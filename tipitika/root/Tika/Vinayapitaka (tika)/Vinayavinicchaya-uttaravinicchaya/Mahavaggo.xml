<?xml version='1.0' encoding='UTF-8'?>
<tree text="Mah&#x101;vaggo" target="text">
  <text>
    <subhead>Mahākhandhakakathā</subhead>
    <subhead>Pabbajjākathā</subhead>
    <hangnum nr="2444"/>
    <gatha type="1"> Sīlakkhandhādiyuttena , subhakkhandhena desite;</gatha>
    <gatha type="last">Khandhakepi pavakkhāmi, samāsena vinicchayaṃ.</gatha>
    <hangnum nr="2445"/>
    <gatha type="1"> Mātarā ananuññātaṃ, pitarā vāpi bhikkhuno;</gatha>
    <gatha type="last">Bhaṇḍukammamapucchitvā, pabbājentassa dukkaṭaṃ.</gatha>
    <hangnum nr="2446"/>
    <gatha type="1"> Uddesaparipucchāya, sayaṃ ce byāvaṭo siyā;</gatha>
    <gatha type="last">Daharo āṇāpetabbo, pabbājetvānayāti ca.</gatha>
    <hangnum nr="2447"/>
    <gatha type="1"> Upajjhāyamathuddissa, avutto daharo pana;</gatha>
    <gatha type="last">Pabbājeti sace taṃ so, sayamevāpi vaṭṭati.</gatha>
    <hangnum nr="2448"/>
    <gatha type="1"> Sāmaṇeropi vattabbo, daharo natthi tattha ce;</gatha>
    <gatha type="last">‘‘Khaṇḍasīmamimaṃ netvā, pabbājetvānayā’’ti ca.</gatha>
    <hangnum nr="2449"/>
    <gatha type="1"> Saraṇāni panetassa, dātabbāneva attanā;</gatha>
    <gatha type="last">Evampi bhikkhunāyeva, hoti pabbājito naro.</gatha>
    <hangnum nr="2450"/>
    <gatha type="1"> Purisaṃ bhikkhuto añño, pabbājeti na vaṭṭati;</gatha>
    <gatha type="last">Itthiṃ bhikkhunito añño, pabbājeti na vaṭṭati.</gatha>
    <hangnum nr="2451"/>
    <gatha type="1"> Sāmaṇeropi vā dātuṃ, sāmaṇerīpi vā tathā;</gatha>
    <gatha type="last">Āṇattiyā ubhinnampi, kāsāyāni labhanti te.</gatha>
    <hangnum nr="2452"/>
    <gatha type="1"> Sayameva ca yaṃ kiñci, pabbājentena bhikkhunā;</gatha>
    <gatha type="last">Kesāpanayanaṃ katvā, paṭhamaṃ udake puna.</gatha>
    <hangnum nr="2453"/>
    <gatha type="1"> Nhāpetabbo  siyā suṭṭhu, ghaṃsitvā gomayādinā;</gatha>
    <gatha type="last">Sarīre pīḷakā vāpi, kacchu vā tassa honti ce.</gatha>
    <hangnum nr="2454"/>
    <gatha type="1"> Mātā yathā niyaṃputtaṃ, na jigucchati sabbaso;</gatha>
    <gatha type="last">Nhāpetabbova yatinā, tatheva ajigucchatā.</gatha>
    <hangnum nr="2455"/>
    <gatha type="1"> Kasmā? Panettakenāpi, upakārena sāsane;</gatha>
    <gatha type="last">So sadā balavasneho, hotupajjhāyakādisu.</gatha>
    <hangnum nr="2456"/>
    <gatha type="1"> Vinodetvā panuppannaṃ, ukkaṇṭhaṃ kulaputtakā;</gatha>
    <gatha type="last">Sikkhāyo paripūretvā, nibbānaṃ pāpuṇanti hi.</gatha>
    <hangnum nr="2457"/>
    <gatha type="1"> Gandhacuṇṇena vā pacchā, cuṇṇenapi haliddiyā;</gatha>
    <gatha type="last">Sarīraṃ tassa sīsañca, ubbaṭṭetvā punappunaṃ.</gatha>
    <hangnum nr="2458"/>
    <gatha type="1"> Gihigandhaṃ vinodetvā, kāsāyāni panekato;</gatha>
    <gatha type="last">Dvattikkhattuṃ sakiṃ vāpi, dātabbānissa bhikkhunā.</gatha>
    <hangnum nr="2459"/>
    <gatha type="1"> Atha hatthepi vā tassa, adatvā sayameva taṃ;</gatha>
    <gatha type="last">Acchādeti upajjhāyo, vaṭṭatācariyopi vā.</gatha>
    <hangnum nr="2460"/>
    <gatha type="1"> Nivāseti anāṇatto, so pārupati vā sayaṃ;</gatha>
    <gatha type="last">Apanetvā tato sabbaṃ, puna dātabbameva taṃ.</gatha>
    <hangnum nr="2461"/>
    <gatha type="1"> Bhikkhunā tu sahatthena, tathā āṇattiyāpi vā;</gatha>
    <gatha type="last">Dinnaṃ vaṭṭati kāsāvaṃ, nādinnaṃ pana vaṭṭati.</gatha>
    <hangnum nr="2462"/>
    <gatha type="1"> Tasseva santakaṃ vāpi, kā kathā attasantake;</gatha>
    <gatha type="last">Vandāpetvā tattha bhikkhū, kārāpetvāna ukkuṭiṃ.</gatha>
    <hangnum nr="2463"/>
    <gatha type="1"> Añjaliṃ paggahāpetvā, dātabbaṃ saraṇattayaṃ;</gatha>
    <gatha type="last">Paṭipāṭivaseneva, na ca uppaṭipāṭiyā.</gatha>
    <hangnum nr="2464"/>
    <gatha type="1"> Sace ekapadaṃ vāpi, deti ekakkharampi vā;</gatha>
    <gatha type="last">Paṭipāṭiṃ virajjhitvā, gahitaṃ ce na vaṭṭati.</gatha>
    <hangnum nr="2465"/>
    <gatha type="1"> Tikkhattuṃ yadi vā deti, buddhaṃ saraṇameva vā;</gatha>
    <gatha type="last">Tathā sesesu cevampi, na dinnāneva honti hi.</gatha>
    <hangnum nr="2466"/>
    <gatha type="1"> Katvānunāsikantāni , ekābaddhāni vā pana;</gatha>
    <gatha type="last">Vicchinditvātha ma-ntāni, dātabbāni vijānatā.</gatha>
    <hangnum nr="2467"/>
    <gatha type="1"> Upasampadakammaṃ  tu, ekatosuddhiyā siyā;</gatha>
    <gatha type="last">Na hoti pana pabbajjā, ubhatosuddhiyā vinā.</gatha>
    <hangnum nr="2468"/>
    <gatha type="1"> Tasmā ācariyenāpi, tathāntevāsikenapi;</gatha>
    <gatha type="last">Bu-ddha-kārādayo vaṇṇā, ṭhānakaraṇasampadaṃ.</gatha>
    <hangnum nr="2469"/>
    <gatha type="1"> Ahāpentena vattabbā, pabbajjāguṇamicchatā;</gatha>
    <gatha type="last">Ekavaṇṇavināsena, pabbajjā hi na rūhati.</gatha>
    <hangnum nr="2470"/>
    <gatha type="1"> Yadi siddhāpi pabbajjā, saraṇāgamanatova hi;</gatha>
    <gatha type="last">Dātabbā dasa sīlāni, pūraṇatthāya bhikkhunā.</gatha>
    <centered>Pabbajjākathā.</centered>
    <hangnum nr="2471"/>
    <gatha type="1"> Upajjhāyamathācariyaṃ, nissāya vasatā pana;</gatha>
    <gatha type="last">Kattabbāneva vattāni, piyasīlena bhikkhunā.</gatha>
    <hangnum nr="2472"/>
    <gatha type="1"> Āsanaṃ paññapetabbaṃ, dantakaṭṭhaṃ mukhodakaṃ;</gatha>
    <gatha type="last">Dātabbaṃ tassa kālena, sace yāgu bhavissati.</gatha>
    <hangnum nr="2473"/>
    <gatha type="1"> Yāgu tassupanetabbā, saṅghato kulatopi vā;</gatha>
    <gatha type="last">Patte vattañca kātabbaṃ, vattaṃ gāmappavesane.</gatha>
    <hangnum nr="2474"/>
    <gatha type="1"> Cīvare yāni vattāni, vuttāni hi mahesinā;</gatha>
    <gatha type="last">Senāsane tathā pāda-pīṭhakathalikādisu.</gatha>
    <hangnum nr="2475"/>
    <gatha type="1"> Evamādīni vattāni, sabbāni pana rogato;</gatha>
    <gatha type="last">Vuṭṭhānāgamanantāni, sattatiṃsasataṃ siyuṃ.</gatha>
    <hangnum nr="2476"/>
    <gatha type="1"> Vattabhedena sabbattha, dukkaṭaṃ tu pakāsitaṃ;</gatha>
    <gatha type="last">Anādaravaseneva, akarontassa bhikkhuno.</gatha>
    <centered>Upajjhāyācariyavattakathā.</centered>
    <hangnum nr="2477"/>
    <gatha type="1"> Upajjhāyassa  vattāni, tathā saddhivihārike;</gatha>
    <gatha type="last">Sataṃ terasa honteva, tathāntevāsikepi ca.</gatha>
    <centered>Saddhivihārikantevāsikavattakathā.</centered>
    <hangnum nr="2478"/>
    <gatha type="1"> Pakkante vāpi vibbhante, pakkhasaṅkantake mate;</gatha>
    <gatha type="last">Āṇattiyā upajjhāyā, passambhati ca nissayo.</gatha>
    <hangnum nr="2479"/>
    <gatha type="1"> Hoti ācariyamhāpi, chadhā nissayabhedanaṃ;</gatha>
    <gatha type="last">Pakkante  vāpi vibbhante, pakkhasaṅkantake mate.</gatha>
    <hangnum nr="2480"/>
    <gatha type="1"> Āṇattiyaṃ ubhinnampi, dhuranikkhepanepi ca;</gatha>
    <gatha type="last">Ekekassa ubhinnaṃ vā, nālaye sati bhijjati.</gatha>
    <hangnum nr="2481"/>
    <gatha type="1"> Upajjhāyasamodhāna-gatassāpi ca bhijjati;</gatha>
    <gatha type="last">Dassanaṃ savanañcāti, samodhānaṃ dvidhā mataṃ.</gatha>
    <hangnum nr="2482"/>
    <gatha type="1"> Addhikassa gilānassa, gilānupaṭṭhakassa ca;</gatha>
    <gatha type="last">Yācitassa na dosova, vasituṃ nissayaṃ vinā.</gatha>
    <hangnum nr="2483"/>
    <gatha type="1"> Jānatā attano ceva, vane phāsuvihārataṃ;</gatha>
    <gatha type="last">Sabhāge dāyakesante, vasitumpi ca vaṭṭati.</gatha>
    <centered>Nissayapaṭippassambhanakathā.</centered>
    <hangnum nr="2484"/>
    <gatha type="1"> Kuṭṭhiṃ gaṇḍiṃ kilāsiñca, sosiñca apamārikaṃ;</gatha>
    <gatha type="last">Tathā rājabhaṭaṃ coraṃ, likhitaṃ kārabhedakaṃ.</gatha>
    <hangnum nr="2485"/>
    <gatha type="1"> Kasāhataṃ narañceva, purisaṃ lakkhaṇāhataṃ;</gatha>
    <gatha type="last">Iṇāyikañca dāsañca, pabbājentassa dukkaṭaṃ.</gatha>
    <hangnum nr="2486"/>
    <gatha type="1"> Hatthacchinnamaḷacchinnaṃ, pādacchinnañca puggalaṃ;</gatha>
    <gatha type="last">Kaṇṇanāsaṅgulicchinnaṃ, kaṇḍaracchinnameva ca.</gatha>
    <hangnum nr="2487"/>
    <gatha type="1"> Kāṇaṃ kuṇiñca khujjañca, vāmanaṃ phaṇahatthakaṃ;</gatha>
    <gatha type="last">Khañjaṃ pakkhahatañceva, sīpadiṃ pāparoginaṃ.</gatha>
    <hangnum nr="2488"/>
    <gatha type="1"> Jarāya  dubbalaṃ andhaṃ, badhirañceva mammanaṃ;</gatha>
    <gatha type="last">Pīṭhasappiṃ tathā mūgaṃ, pabbājentassa dukkaṭaṃ.</gatha>
    <hangnum nr="2489"/>
    <gatha type="1"> Atidīghotirasso vā, atikālopi vā tathā;</gatha>
    <gatha type="last">Accodātopi vā maṭṭha-tambalohanidassano.</gatha>
    <hangnum nr="2490"/>
    <gatha type="1"> Atithūlo atikisso, mahāsīsopi vā tathā;</gatha>
    <gatha type="last">Atikhuddakasīsena, sahitena yuttopi vā.</gatha>
    <hangnum nr="2491"/>
    <gatha type="1"> Kuṭakuṭakasīso  vā, tathā sikharasīsako;</gatha>
    <gatha type="last">Veḷunāḷisamānena, sīsena ca yuto naro.</gatha>
    <hangnum nr="2492"/>
    <gatha type="1"> Kappasīsopi pabbhāra-sīso vā vaṇasīsako;</gatha>
    <gatha type="last">Tathā kaṇṇikakeso vā, thūlakesopi vā tathā.</gatha>
    <hangnum nr="2493"/>
    <gatha type="1"> Pūtinillomasīso vā, jātipaṇḍarakesako;</gatha>
    <gatha type="last">Jātiyā tambakeso vā, tathevāvaṭṭasīsako.</gatha>
    <hangnum nr="2494"/>
    <gatha type="1"> Sīsalomekabaddhehi, bhamukehi yutopi vā;</gatha>
    <gatha type="last">Sambaddhabhamuko vāpi, nillomabhamukopi vā.</gatha>
    <hangnum nr="2495"/>
    <gatha type="1"> Mahantakhuddanetto vā, tathā visamalocano;</gatha>
    <gatha type="last">Kekaro vāpi gambhīra-netto visamacakkalo.</gatha>
    <hangnum nr="2496"/>
    <gatha type="1"> Jatumūsikakaṇṇo vā, hatthikaṇṇopi vā pana;</gatha>
    <gatha type="last">Chiddamattakakaṇṇo vā, tathevāviddhakaṇṇako.</gatha>
    <hangnum nr="2497"/>
    <gatha type="1"> Tathā ṭaṅkitakaṇṇo vā, pūtikaṇṇopi vā pana;</gatha>
    <gatha type="last">Yonakādippabhedopi, nāyaṃ parisadūsako.</gatha>
    <hangnum nr="2498"/>
    <gatha type="1"> Atipiṅgalanetto vā, tathā nippakhumakkhi vā;</gatha>
    <gatha type="last">Assupaggharanetto vā, pakkapupphitalocano.</gatha>
    <hangnum nr="2499"/>
    <gatha type="1"> Tatheva ca mahānāso, atikhuddakanāsiko;</gatha>
    <gatha type="last">Tathā cipiṭanāso vā, naro kuṭilanāsiko.</gatha>
    <hangnum nr="2500"/>
    <gatha type="1"> Niccavissavanāso  vā, yo vā pana mahāmukho;</gatha>
    <gatha type="last">Vaṅkabhinnamukho vāpi, mahāoṭṭhopi vā pana.</gatha>
    <hangnum nr="2501"/>
    <gatha type="1"> Tathā tanukaoṭṭho vā, vipuluttaraoṭṭhako;</gatha>
    <gatha type="last">Oṭṭhachinnopi uppakka-mukho eḷamukhopi vā.</gatha>
    <hangnum nr="2502"/>
    <gatha type="1"> Saṅkhatuṇḍopi duggandha-mukho vā pana puggalo;</gatha>
    <gatha type="last">Mahādantopi accantaṃ, tathā asuradantako.</gatha>
    <hangnum nr="2503"/>
    <gatha type="1"> Heṭṭhā uparito vāpi, bahinikkhantadantako;</gatha>
    <gatha type="last">Adanto pūtidanto vā, atikhuddakadantako.</gatha>
    <hangnum nr="2504"/>
    <gatha type="1"> Yassa dantantare danto, kāḷakadantasannibho;</gatha>
    <gatha type="last">Sukhumova ṭhito, taṃ ce, pabbājetumpi vaṭṭati.</gatha>
    <hangnum nr="2505"/>
    <gatha type="1"> Yo  mahāhanuko poso;</gatha>
    <gatha type="2">Dīghena hanunā yuto;</gatha>
    <gatha type="3">Cipiṭahanuko vāpi;</gatha>
    <gatha type="last">Rassena hanunā yuto.</gatha>
    <hangnum nr="2506"/>
    <gatha type="1"> Nimmassudāṭhiko vāpi, atidīghagalopi vā;</gatha>
    <gatha type="last">Atirassagalopi vā, bhinnagaṇṭhigalopi vā.</gatha>
    <hangnum nr="2507"/>
    <gatha type="1"> Tathā bhaṭṭhaṃsakūṭo vā, bhinnapiṭṭhiuropi vā;</gatha>
    <gatha type="last">Sudīgharassahattho vā, kacchukaṇḍusamāyuto.</gatha>
    <hangnum nr="2508"/>
    <gatha type="1"> Mahānisadamaṃso vā, uddhanaggupamāyuto;</gatha>
    <gatha type="last">Vātaṇḍiko mahāūru, saṅghaṭṭanakajāṇuko.</gatha>
    <hangnum nr="2509"/>
    <gatha type="1"> Bhinnajāṇu mahājāṇu, dīghajaṅgho vijaṅghako;</gatha>
    <gatha type="last">Vikaṭo vāpi paṇho vā, tathā ubbaddhapiṇḍiko.</gatha>
    <hangnum nr="2510"/>
    <gatha type="1"> Yaṭṭhijaṅgho mahājaṅgho, mahāpādopi yo naro;</gatha>
    <gatha type="last">Tathā piṭṭhikapādo vā, mahāpaṇhipi vā pana.</gatha>
    <hangnum nr="2511"/>
    <gatha type="1"> Vaṅkapādo  naro yo vā, gaṇṭhikaṅgulikopi vā;</gatha>
    <gatha type="last">Yo panandhanakho vāpi, kāḷapūtinakhopi ca.</gatha>
    <hangnum nr="2512"/>
    <gatha type="1"> Iccevamādikaṃ kañci, naraṃ parisadūsakaṃ;</gatha>
    <gatha type="last">Pabbājentassa bhikkhussa, hoti āpatti dukkaṭaṃ.</gatha>
    <centered>Parisadūsakakathā.</centered>
    <hangnum nr="2513"/>
    <gatha type="1"> ‘‘Sāmaṇerajja mā khāda, mā bhuñja ca pivā’’ti ca;</gatha>
    <gatha type="last">Nivārentassa āhāraṃ, hoti āpatti dukkaṭaṃ.</gatha>
    <hangnum nr="2514"/>
    <gatha type="1"> ‘‘Nivāressāmi āhāra’’-miti vā pattacīvaraṃ;</gatha>
    <gatha type="last">Anto nikkhipato sabba-payogesupi dukkaṭaṃ.</gatha>
    <hangnum nr="2515"/>
    <gatha type="1"> Dubbacasāmaṇerassa, anācārassa kevalaṃ;</gatha>
    <gatha type="last">Daṇḍakammaṃ have katvā, hitakāmena bhikkhunā.</gatha>
    <hangnum nr="2516"/>
    <gatha type="1"> Yāguṃ vā pana bhattaṃ vā, dassetvā kira bhāsituṃ;</gatha>
    <gatha type="last">‘‘Āhaṭe daṇḍakamme tvaṃ, lacchasīda’’nti vaṭṭati.</gatha>
    <hangnum nr="2517"/>
    <gatha type="1"> Aparādhānurūpena , daṇḍakammaṃ tu kāraye;</gatha>
    <gatha type="last">Vālikāsalilādīna-māharāpanameva taṃ.</gatha>
    <hangnum nr="2518"/>
    <gatha type="1"> Sīse vā nikkhipāpetuṃ, pāsāṇādīni kānici;</gatha>
    <gatha type="last">Nipajjāpetumuṇhe vā, pāsāṇe bhūmiyāpi vā.</gatha>
    <hangnum nr="2519"/>
    <gatha type="1"> Udakaṃ vā pavesetuṃ, na ca vaṭṭati bhikkhuno;</gatha>
    <gatha type="last">Idhāvaraṇamattaṃ tu, daṇḍakammaṃ pakāsitaṃ.</gatha>
    <centered>Nivāraṇakathā.</centered>
    <hangnum nr="2520"/>
    <gatha type="1"> Pakkhopakkamikāsittā, catuttho panusūyako;</gatha>
    <gatha type="last">Napuṃsakena pañcete, paṇḍakā paridīpitā.</gatha>
    <hangnum nr="2521"/>
    <gatha type="1"> Tesu āsittusūyānaṃ, pabbajjā na nivāritā;</gatha>
    <gatha type="last">Itaresaṃ tu tiṇṇampi, paṇḍakānaṃ nivāritā.</gatha>
    <hangnum nr="2522"/>
    <gatha type="1"> Vāritā  yassa pabbajjā, nāsetabboti so mato;</gatha>
    <gatha type="last">Tividhe pana te ñatvā, pabbājentassa dukkaṭaṃ.</gatha>
    <centered>Paṇḍakakathā.</centered>
    <hangnum nr="2523"/>
    <gatha type="1"> Liṅgattheno ca saṃvāsa-ttheno tadubhayassa ca;</gatha>
    <gatha type="last">Theyyasaṃvāsako nāma, tividhopi pavuccati.</gatha>
    <hangnum nr="2524"/>
    <gatha type="1"> Sayameva ca yo tattha, pabbajitvā na gaṇhati;</gatha>
    <gatha type="last">Bhikkhuvassāni vā neva, yathāvuḍḍhampi vandanaṃ.</gatha>
    <hangnum nr="2525"/>
    <gatha type="1"> Liṅgattheno ayaṃ liṅga-mattassa thenato siyā;</gatha>
    <gatha type="last">Yo ca pabbajito hutvā, bhikkhuvassāni gaṇhati.</gatha>
    <hangnum nr="2526"/>
    <gatha type="1"> Saṃvāsaṃ sādiyantova, saṃvāsatthenako mato;</gatha>
    <gatha type="last">Ubhayatthenako vutta-nayoyeva, yathāha ca.</gatha>
    <hangnum nr="2527"/>
    <gatha type="1"> ‘‘Rājadubbhikkhakantāra-rogaveribhayehi vā;</gatha>
    <gatha type="last">Cīvarāharaṇatthaṃ vā, liṅgamādiyatīdha yo.</gatha>
    <hangnum nr="2528"/>
    <gatha type="1"> Saṃvāsaṃ nādhivāseti, yāva so suddhamānaso;</gatha>
    <gatha type="last">Theyyasaṃvāsako nāma, tāva esa na vuccati’’.</gatha>
    <centered>Theyyasaṃvāsakakathā.</centered>
    <hangnum nr="2529"/>
    <gatha type="1"> ‘‘Titthiyohaṃ  bhavissa’’nti, upasampannabhikkhu ce;</gatha>
    <gatha type="last">Saliṅgeneva yo yāti, titthiyānamupassayaṃ.</gatha>
    <hangnum nr="2530"/>
    <gatha type="1"> Gacchato padavārena, hoti āpatti dukkaṭaṃ;</gatha>
    <gatha type="last">Hoti titthiyapakkanto, liṅge tesaṃ tu nissite.</gatha>
    <hangnum nr="2531"/>
    <gatha type="1"> ‘‘Titthiyohaṃ bhavissa’’nti, kusacīrādikaṃ pana;</gatha>
    <gatha type="last">Sayameva nivāseti, sopi pakkantako siyā.</gatha>
    <hangnum nr="2532"/>
    <gatha type="1"> Naggo  ājīvakādīnaṃ, gantvā tesaṃ upassayaṃ;</gatha>
    <gatha type="last">Luñcāpeti sace kese, vattānādiyatīdha vā.</gatha>
    <hangnum nr="2533"/>
    <gatha type="1"> Morapiñchādikaṃ tesaṃ, liṅgaṃ gaṇhāti vā sace;</gatha>
    <gatha type="last">Sārato ceva vā tesaṃ, pabbajjaṃ laddhimeva vā.</gatha>
    <hangnum nr="2534"/>
    <gatha type="1"> Hoti titthiyapakkanto, na panesa vimuccati;</gatha>
    <gatha type="last">Naggassa gacchato vuttaṃ, padavārena dukkaṭaṃ.</gatha>
    <hangnum nr="2535"/>
    <gatha type="1"> Vutto anupasampanna-vasena theyyavāsako;</gatha>
    <gatha type="last">Tathā titthiyapakkanto, upasampannabhikkhunā.</gatha>
    <centered>Titthiyapakkantakathā.</centered>
    <hangnum nr="2536"/>
    <gatha type="1"> Nāgo vāpi supaṇṇo vā, yakkho sakkopi vā idha;</gatha>
    <gatha type="last">Tiracchānagato vutto, pabbājetuṃ na vaṭṭati.</gatha>
    <centered>Tiracchānakathā.</centered>
    <hangnum nr="2537"/>
    <gatha type="1"> Pañcānantarike pose, pabbājentassa dukkaṭaṃ;</gatha>
    <gatha type="last">Ubhatobyañjanañceva, tathā bhikkhunidūsakaṃ.</gatha>
    <hangnum nr="2538"/>
    <gatha type="1"> Ekatoupasampannaṃ, bhikkhunīnaṃ tu santike;</gatha>
    <gatha type="last">Dūsetvā pana so neva, bhikkhunīdūsako siyā.</gatha>
    <hangnum nr="2539"/>
    <gatha type="1"> Sace anupasampanna-dūsako upasampadaṃ;</gatha>
    <gatha type="last">Labhateva ca pabbajjaṃ, sā ca neva parājitā.</gatha>
    <centered>Ekādasaabhabbapuggalakathā.</centered>
    <hangnum nr="2540"/>
    <gatha type="1"> Nūpasampādanīyova , anupajjhāyako naro;</gatha>
    <gatha type="last">Karoto dukkaṭaṃ hoti, na kuppati sace kataṃ.</gatha>
    <hangnum nr="2541"/>
    <gatha type="1"> Kuppatīti  vadanteke, na gahetabbameva taṃ;</gatha>
    <gatha type="last">Sesesupi ayaṃ ñeyyo, nayo sabbattha viññunā.</gatha>
    <hangnum nr="2542"/>
    <gatha type="1"> Upasampadakammassa, abhabbā pañcavīsati;</gatha>
    <gatha type="last">Ajānitvā kato cāpi, osāro nāsanāraho.</gatha>
    <hangnum nr="2543"/>
    <gatha type="1"> Hatthacchinnādibāttiṃsa, kuṭṭhiādi ca terasa;</gatha>
    <gatha type="last">Apatto tesamosāro, kato ce pana rūhati.</gatha>
    <hangnum nr="2544"/>
    <gatha type="1"> Ekūpajjhāyako hoti;</gatha>
    <gatha type="2">Honti ācariyā tayo;</gatha>
    <gatha type="3">Upasampadāpekkhā ca;</gatha>
    <gatha type="last">Honti dve vā tayopi vā.</gatha>
    <hangnum nr="2545"/>
    <gatha type="1"> Tīhi ācariyeheva, ekato anusāvanaṃ;</gatha>
    <gatha type="last">Osāretvā kataṃ kammaṃ, na ca kuppati kappati.</gatha>
    <hangnum nr="2546"/>
    <gatha type="1"> Ekūpajjhāyako hoti;</gatha>
    <gatha type="2">Ācariyopi tathekato;</gatha>
    <gatha type="3">Upasampadāpekkhā ca;</gatha>
    <gatha type="last">Honti dve vā tayopi vā.</gatha>
    <hangnum nr="2547"/>
    <gatha type="1"> Anupubbena sāvetvā, tesaṃ nāmaṃ tu tena ca;</gatha>
    <gatha type="last">Ekato anusāvetvā, katampi ca na kuppati.</gatha>
    <hangnum nr="2548"/>
    <gatha type="1"> Nānupajjhāyakenāpi, nānācariyakena ca;</gatha>
    <gatha type="last">Aññamaññānusāvetvā, kataṃ kammañca vaṭṭati.</gatha>
    <hangnum nr="2549"/>
    <gatha type="1"> Sumano tissatherassa, anusāveti sissakaṃ;</gatha>
    <gatha type="last">Tisso sumanatherassa, anusāveti sissakaṃ.</gatha>
    <hangnum nr="2550"/>
    <gatha type="1"> Nānupajjhāyakeneva, ekācariyakenidha;</gatha>
    <gatha type="last">Upasampadā paṭikkhittā, buddhenādiccabandhunā.</gatha>
    <centered>Mahākhandhakakathā.</centered>
    <title>Uposathakkhandhakakathā</title>
    <hangnum nr="2551"/>
    <gatha type="1"> Baddhābaddhavaseneva , sīmā nāma dvidhā matā;</gatha>
    <gatha type="last">Nimittena nimittaṃ tu, ghaṭetvā pana sammatā.</gatha>
    <hangnum nr="2552"/>
    <gatha type="1"> Ayaṃ sīmāvipattīhi, ekādasahi vajjitā;</gatha>
    <gatha type="last">Baddhā nāma siyā sīmā, sā tisampattisaṃyutā.</gatha>
    <hangnum nr="2553"/>
    <gatha type="1"> Khaṇḍasamānasaṃvāsā-vippavāsādibhedato;</gatha>
    <gatha type="last">Iti baddhā tidhā vuttā, abaddhāpi tidhā matā.</gatha>
    <hangnum nr="2554"/>
    <gatha type="1"> Gāmato udakukkhepā, sattabbhantaratopi ca;</gatha>
    <gatha type="last">Tattha gāmaparicchedo, ‘‘gāmasīmā’’ti vuccati.</gatha>
    <hangnum nr="2555"/>
    <gatha type="1"> Jātassare samudde vā, nadiyā vā samantato;</gatha>
    <gatha type="last">Majjhimassudakukkhepo, udakukkhepasaññito.</gatha>
    <hangnum nr="2556"/>
    <gatha type="1"> Agāmake araññe tu, sattevabbhantarā pana;</gatha>
    <gatha type="last">Samantato ayaṃ sīmā, sattabbhantaranāmikā.</gatha>
    <hangnum nr="2557"/>
    <gatha type="1"> Ekaṃ abbhantaraṃ vuttaṃ, aṭṭhavīsatihatthakaṃ;</gatha>
    <gatha type="last">Guḷukkhepanayeneva, udakukkhepakā matā.</gatha>
    <hangnum nr="2558"/>
    <gatha type="1"> Imā dve pana sīmāyo, vaḍḍhanti parisāvasā;</gatha>
    <gatha type="last">Abbhantarūdakukkhepā, ṭhitokāsā paraṃ siyuṃ.</gatha>
    <hangnum nr="2559"/>
    <gatha type="1"> Ṭhito antoparicchede, hatthapāsaṃ vihāya vā;</gatha>
    <gatha type="last">Tattakaṃ anatikkamma, paricchedampi vā paraṃ.</gatha>
    <hangnum nr="2560"/>
    <gatha type="1"> Ṭhito kammaṃ vikopeti, iti aṭṭhakathānayo;</gatha>
    <gatha type="last">Tasmā so hatthapāse vā, kātabbo bahi vā pana.</gatha>
    <hangnum nr="2561"/>
    <gatha type="1"> Baddhasīmāya saṇṭhānaṃ, nimittaṃ disakittanaṃ;</gatha>
    <gatha type="last">Ñatvā pamāṇaṃ sodhetvā, sīmaṃ bandheyya paṇḍito.</gatha>
    <hangnum nr="2562"/>
    <gatha type="1"> Tikoṇaṃ  caturassañca, vaṭṭañca paṇavūpamaṃ;</gatha>
    <gatha type="last">Vitānaṃ dhanukākāraṃ, mudiṅgasakaṭūpamaṃ.</gatha>
    <hangnum nr="2563"/>
    <gatha type="1"> Pabbataṃ  vanaṃ pāsāṇaṃ, rukkhaṃ maggañca vammikaṃ;</gatha>
    <gatha type="last">Udakañca nadiñcāti, nimittānaṭṭha dīpaye.</gatha>
    <hangnum nr="2564"/>
    <gatha type="1"> Tesu tīṇi nimittāni, ādiṃ katvā samantato;</gatha>
    <gatha type="last">Nimittānaṃ satenāpi, bandhituṃ pana vaṭṭati.</gatha>
    <hangnum nr="2565"/>
    <gatha type="1"> Tiyojanaparā sīmā, ukkaṭṭhāti pakāsitā;</gatha>
    <gatha type="last">Ekavīsati bhikkhūnaṃ, gaṇhantī heṭṭhimā matā.</gatha>
    <hangnum nr="2566"/>
    <gatha type="1"> Ukkaṭṭhāyapi ukkaṭṭhā, heṭṭhimāyapi heṭṭhimā;</gatha>
    <gatha type="last">Etā dvepi asīmāti, vuttā ādiccabandhunā.</gatha>
    <hangnum nr="2567"/>
    <gatha type="1"> Nimittaṃ pana kittetvā, sabbameva samantato;</gatha>
    <gatha type="last">Pacchā ñattidutiyena, sīmaṃ bandhitumarahati.</gatha>
    <hangnum nr="2568"/>
    <gatha type="1"> Bandhitvānantaraṃ pacchā, cīvarāvippavāsakaṃ;</gatha>
    <gatha type="last">Sammannitvāna baddhā sā-vippavāsāti vuccati.</gatha>
    <hangnum nr="2569"/>
    <gatha type="1"> Nadīsarasamuddesu, sīmaṃ bandhati ce pana;</gatha>
    <gatha type="last">Na vottharati teneva, asīmāti jinobravi.</gatha>
    <centered>Sīmākathā.</centered>
    <hangnum nr="2570"/>
    <gatha type="1"> Dinakārakakattabbā-kārānañca vasā pana;</gatha>
    <gatha type="last">Navevuposathā vuttā, buddhenādiccabandhunā.</gatha>
    <hangnum nr="2571"/>
    <gatha type="1"> Cātuddaso pannaraso, sāmaggī ca uposatho;</gatha>
    <gatha type="last">Divaseneva niddiṭṭhā, tayopete uposathā.</gatha>
    <hangnum nr="2572"/>
    <gatha type="1"> Saṅghe uposatho ceva, gaṇe puggaluposatho;</gatha>
    <gatha type="last">Kārakānaṃ vaseneva, tayo vuttā uposathā.</gatha>
    <hangnum nr="2573"/>
    <gatha type="1"> Suttuddesābhidhāno  ca, pārisuddhiuposatho;</gatha>
    <gatha type="last">Adhiṭṭhānanti niddiṭṭhā, tayo kammenuposathā.</gatha>
    <hangnum nr="2574"/>
    <gatha type="1"> Saṅghassa pātimokkho ca, pārisuddhi gaṇassa ca;</gatha>
    <gatha type="last">Adhiṭṭhānamathekassa, niddiṭṭhaṃ pana satthunā.</gatha>
    <hangnum nr="2575"/>
    <gatha type="1"> Pātimokkhassa uddesā, pañca vuttā mahesinā;</gatha>
    <gatha type="last">Nidānaṃ uddisitvāna, sāvetabbaṃ tu sesakaṃ.</gatha>
    <hangnum nr="2576"/>
    <gatha type="1"> Ayameva  nayo ñeyyo, sesesupi ca viññunā;</gatha>
    <gatha type="last">Cattāro bhikkhunīnañca, uddesā navime pana.</gatha>
    <hangnum nr="2577"/>
    <gatha type="1"> Pātimokkhassa uddeso, kātabbova uposathe;</gatha>
    <gatha type="last">Antarāyaṃ vinā ceva, anuddeso nivārito.</gatha>
    <hangnum nr="2578"/>
    <gatha type="1"> Thero ca issaro tassa;</gatha>
    <gatha type="2">‘‘Therādheyya’’nti pāṭhato;</gatha>
    <gatha type="3">Avattantena ajjhiṭṭho;</gatha>
    <gatha type="last">Yassa so pana vattati.</gatha>
    <hangnum nr="2579"/>
    <gatha type="1"> Uddisante samappā vā, āgacchanti sace pana;</gatha>
    <gatha type="last">Uddiṭṭhaṃ taṃ suuddiṭṭhaṃ, sāvetabbaṃ tu sesakaṃ.</gatha>
    <hangnum nr="2580"/>
    <gatha type="1"> Uddiṭṭhamatte bhikkhūnaṃ, parisāyuṭṭhitāya vā;</gatha>
    <gatha type="last">Pārisuddhi tu kattabbā, mūle tesaṃ, sace bahū.</gatha>
    <hangnum nr="2581"/>
    <gatha type="1"> Sammajjituṃ padīpetuṃ, paññāpetuṃ dakāsane;</gatha>
    <gatha type="last">Viniddiṭṭhassa therena, akarontassa dukkaṭaṃ.</gatha>
    <hangnum nr="2582"/>
    <gatha type="1"> Katvā sammajjanaṃ dīpaṃ, ṭhapetvā udakāsanaṃ;</gatha>
    <gatha type="last">Gaṇañattiṃ ṭhapetvāva, kattabbo tīhuposatho.</gatha>
    <hangnum nr="2583"/>
    <gatha type="1"> Pubbakiccaṃ samāpetvā, adhiṭṭheyya panekako;</gatha>
    <gatha type="last">No ce adhiṭṭhaheyyassa, hoti āpatti dukkaṭaṃ.</gatha>
    <hangnum nr="2584"/>
    <gatha type="1"> Adhammena  ca vaggena, samaggena adhammato;</gatha>
    <gatha type="last">Tathā dhammena vaggena, samaggena ca dhammato.</gatha>
    <hangnum nr="2585"/>
    <gatha type="1"> Uposathassa etāni, kammānīti jinobravi;</gatha>
    <gatha type="last">Catūsvapi panetesu, catutthaṃ dhammikaṃ mataṃ.</gatha>
    <hangnum nr="2586"/>
    <gatha type="1"> Adhammenidha vaggo hi, katamo cetthuposatho?</gatha>
    <gatha type="last">Vasanti ekasīmāyaṃ, cattāro yattha bhikkhuno.</gatha>
    <hangnum nr="2587"/>
    <gatha type="1"> Ekassa pārisuddhiṃ te, ānayitvā tayo janā;</gatha>
    <gatha type="last">Karonti pārisuddhiṃ ce, adhammo vagguposatho.</gatha>
    <hangnum nr="2588"/>
    <gatha type="1"> Adhammena samaggo hi, cattāro bhikkhunekato;</gatha>
    <gatha type="last">Karonti pārisuddhiṃ ce, samaggo hotyadhammiko.</gatha>
    <hangnum nr="2589"/>
    <gatha type="1"> Dhammena  pana vaggo hi, katamo so uposatho;</gatha>
    <gatha type="last">Vasanti ekasīmāyaṃ, cattāro yattha bhikkhuno.</gatha>
    <hangnum nr="2590"/>
    <gatha type="1"> Ekassa pārisuddhiṃ te, ānayitvā tayo janā;</gatha>
    <gatha type="last">Pātimokkhuddisante ce, vaggo dhammenuposatho.</gatha>
    <hangnum nr="2591"/>
    <gatha type="1"> Dhammato hi samaggo so;</gatha>
    <gatha type="2">Cattāro bhikkhunekato;</gatha>
    <gatha type="3">Pātimokkhuddisantīdha;</gatha>
    <gatha type="last">Samaggo dhammato mato.</gatha>
    <hangnum nr="2592"/>
    <gatha type="1"> Vagge samagge vaggoti, saññino vimatissa vā;</gatha>
    <gatha type="last">Uposathaṃ karontassa, hoti āpatti dukkaṭaṃ.</gatha>
    <hangnum nr="2593"/>
    <gatha type="1"> Bhedādhippāyato tassa, hoti thullaccayaṃ pana;</gatha>
    <gatha type="last">Vagge samaggenāpatti, samaggoti ca saññino.</gatha>
    <hangnum nr="2594"/>
    <gatha type="1"> Ukkhittena gahaṭṭhena, sesehi sahadhammihi;</gatha>
    <gatha type="last">Cutanikkhittasikkhehi, ekādasahi vā saha.</gatha>
    <hangnum nr="2595"/>
    <gatha type="1"> Uposatho na kātabbo, sabhāgāpattikena vā;</gatha>
    <gatha type="last">Chandena pārivutthena, karoto hoti dukkaṭaṃ.</gatha>
    <hangnum nr="2596"/>
    <gatha type="1"> Adesetvā  panāpattiṃ, nāvikatvāna vematiṃ;</gatha>
    <gatha type="last">Uposatho na kātabbo, dine vā anuposathe.</gatha>
    <hangnum nr="2597"/>
    <gatha type="1"> Uposathe panāvāsā, sabhikkhumhā ca bhikkhunā;</gatha>
    <gatha type="last">Āvāso vā anāvāso, na gantabbo kudācanaṃ.</gatha>
    <hangnum nr="2598"/>
    <gatha type="1"> Yasmiṃ uposathe kiccaṃ;</gatha>
    <gatha type="2">Āvāse pana vattati;</gatha>
    <gatha type="3">So ce sabhikkhuko nāma;</gatha>
    <gatha type="last">Āvāsoti pakāsito.</gatha>
    <hangnum nr="2599"/>
    <gatha type="1"> Uposatho kimatthāya, kimatthāya pavāraṇā;</gatha>
    <gatha type="last">Uposatho samaggattho, visuddhatthā pavāraṇā.</gatha>
    <hangnum nr="2600"/>
    <gatha type="1"> Kopetuṃ dhammikaṃ kammaṃ, paṭikkoseyya dukkaṭaṃ;</gatha>
    <gatha type="last">Chandaṃ vā kāyasāmaggiṃ, adentassapi dukkaṭaṃ.</gatha>
    <hangnum nr="2601"/>
    <gatha type="1"> Hoti  pañcavidho saṅgho, catuvaggādibhedato;</gatha>
    <gatha type="last">So ca kattabbakammassa, vasena paridīpito.</gatha>
    <hangnum nr="2602"/>
    <gatha type="1"> Pavāraṇaṃ tathābbhānaṃ, kammañca upasampadaṃ;</gatha>
    <gatha type="last">Ṭhapetvā catuvaggena, akattabbaṃ na vijjati.</gatha>
    <hangnum nr="2603"/>
    <gatha type="1"> Pañcavaggena abbhānaṃ, majjhadesūpasampadaṃ;</gatha>
    <gatha type="last">Dasavaggena abbhānaṃ, vinā sabbaṃ tu vaṭṭati.</gatha>
    <hangnum nr="2604"/>
    <gatha type="1"> Kammaṃ vīsativaggena, na kattabbaṃ na kiñcipi;</gatha>
    <gatha type="last">Ūne dosoti ñāpetuṃ, nādhike atirekatā.</gatha>
    <hangnum nr="2605"/>
    <gatha type="1"> Cattāro pakatattāva, kammappattāti dīpitā;</gatha>
    <gatha type="last">Catuvaggena kattabbe, sesesu ca ayaṃ nayo.</gatha>
    <hangnum nr="2606"/>
    <gatha type="1"> Catuvaggādikattabbaṃ, katvāsaṃvāsapuggalaṃ;</gatha>
    <gatha type="last">Gaṇapūraṃ karontassa, kataṃ kuppati dukkaṭaṃ.</gatha>
    <hangnum nr="2607"/>
    <gatha type="1"> Parivāsādikammepi , tatraṭṭhaṃ gaṇapūrakaṃ;</gatha>
    <gatha type="last">Katvā pana karontānaṃ, tathā, sesaṃ tu vaṭṭati.</gatha>
    <centered>Uposathakkhandhakakathā.</centered>
    <title>Vassūpanāyikakkhandhakakathā</title>
    <hangnum nr="2608"/>
    <gatha type="1"> Purimā pacchimā cāti, duve vassūpanāyikā;</gatha>
    <gatha type="last">Ālayo vā vacībhedo, kattabbo upagacchatā.</gatha>
    <hangnum nr="2609"/>
    <gatha type="1"> Vassūpagamanaṃ vāpi, jānaṃ anupagacchato;</gatha>
    <gatha type="last">Temāsamavasitvā vā, carantassapi dukkaṭaṃ.</gatha>
    <hangnum nr="2610"/>
    <gatha type="1"> Rukkhassa susire chatte, cāṭichavakuṭīsu vā;</gatha>
    <gatha type="last">Ajjhokāsepi vā vassaṃ, upagantuṃ na vaṭṭati.</gatha>
    <hangnum nr="2611"/>
    <gatha type="1"> Vassacchede anāpatti, antarāyo sace siyā;</gatha>
    <gatha type="last">Chinnavassassa bhikkhussa, vāritāva pavāraṇā.</gatha>
    <hangnum nr="2612"/>
    <gatha type="1"> Mātāpitūnaṃ  pana dassanatthaṃ;</gatha>
    <gatha type="2">Pañcannamatthe sahadhammikānaṃ;</gatha>
    <gatha type="3">Daṭṭhuṃ gilānaṃ tadupaṭṭhakānaṃ;</gatha>
    <gatha type="last">Bhattādi nesaṃ pariyesanatthaṃ.</gatha>
    <hangnum nr="2613"/>
    <gatha type="1"> Tathānabhirataṃ gantvā, vūpakāsessamuṭṭhitaṃ;</gatha>
    <gatha type="last">Diṭṭhiṃ vā tassa kukkuccaṃ, vinodessāmahanti vā.</gatha>
    <hangnum nr="2614"/>
    <gatha type="1"> Evaṃ sattāhakiccena, bhikkhunā vinayaññunā;</gatha>
    <gatha type="last">Apesitepi gantabbaṃ, pageva pahite pana.</gatha>
    <hangnum nr="2615"/>
    <gatha type="1"> Vassaṃ upagatenettha, animantitabhikkhunā;</gatha>
    <gatha type="last">Dhammassa savanatthāya, gantuṃ pana na vaṭṭati.</gatha>
    <hangnum nr="2616"/>
    <gatha type="1"> ‘‘Asukaṃ  nāma divasaṃ, sannipāto bhavissati’’;</gatha>
    <gatha type="last">Iccevaṃ katikā pubbaṃ, katā ce pana vaṭṭati.</gatha>
    <hangnum nr="2617"/>
    <gatha type="1"> ‘‘Dhovissāmi rajissāmi, bhaṇḍaka’’nti na vaṭṭati;</gatha>
    <gatha type="last">Sacācariyupajjhāyā, pahiṇanti ca vaṭṭati.</gatha>
    <hangnum nr="2618"/>
    <gatha type="1"> Uddesādīnamatthāya, gantuṃ neva ca vaṭṭati;</gatha>
    <gatha type="last">Garūnaṃ dassanatthāya, gantuṃ labhati puggalo.</gatha>
    <hangnum nr="2619"/>
    <gatha type="1"> Sace ācariyo ‘‘ajja, mā gacchāhī’’ti bhāsati;</gatha>
    <gatha type="last">Ratticchede anāpatti, hotīti paridīpitā.</gatha>
    <hangnum nr="2620"/>
    <gatha type="1"> Yassa kassaci ñātissa, upaṭṭhākakulassa vā;</gatha>
    <gatha type="last">Gacchato dassanatthāya, ratticchede ca dukkaṭaṃ.</gatha>
    <hangnum nr="2621"/>
    <gatha type="1"> ‘‘Āgamissāmi ajjeva, gantvāhaṃ gāmaka’’nti ca;</gatha>
    <gatha type="last">Sace pāpuṇituṃ gacchaṃ, na sakkoteva vaṭṭati.</gatha>
    <hangnum nr="2622"/>
    <gatha type="1"> Vaje satthepi nāvāyaṃ, tīsu ṭhānesu bhikkhuno;</gatha>
    <gatha type="last">Vassacchede anāpatti, pavāretuñca vaṭṭati.</gatha>
    <hangnum nr="2623"/>
    <gatha type="1"> Sati paccayavekalle, sarīrāphāsutāya vā;</gatha>
    <gatha type="last">Eseva antarāyoti, vassaṃ chetvāpi pakkame.</gatha>
    <hangnum nr="2624"/>
    <gatha type="1"> Yena kenantarāyena, vassaṃ nopagato hi yo;</gatha>
    <gatha type="last">Dutiyā upagantabbā, chinnavassena vā pana.</gatha>
    <hangnum nr="2625"/>
    <gatha type="1"> Vassaṃ  anupagantvā vā, tadaheva ca gacchati;</gatha>
    <gatha type="last">Bahiddhā eva sattāhaṃ, upagantvāpi vā pana.</gatha>
    <hangnum nr="2626"/>
    <gatha type="1"> Vītināmeti ce tassa, purimāpi na vijjati;</gatha>
    <gatha type="last">Paṭissave ca bhikkhussa, hoti āpatti dukkaṭaṃ.</gatha>
    <hangnum nr="2627"/>
    <gatha type="1"> Vassaṃ panupagantvā ca, uṭṭhāpetvā na cāruṇaṃ;</gatha>
    <gatha type="last">Gacchato pana sattāha-karaṇeneva bhikkhuno.</gatha>
    <hangnum nr="2628"/>
    <gatha type="1"> Antoyeva ca sattāhaṃ, nivattantassa tassa tu;</gatha>
    <gatha type="last">Anāpattīti ko vādo, vasitvā bahi gacchato.</gatha>
    <hangnum nr="2629"/>
    <gatha type="1"> ‘‘Vasissāmīdha  vassa’’nti, ālayo yadi vijjati;</gatha>
    <gatha type="last">Nopetasatiyā vassaṃ, tena senāsanaṃ pana.</gatha>
    <hangnum nr="2630"/>
    <gatha type="1"> Gahitaṃ suggahitaṃ hoti, chinnavasso na hoti so;</gatha>
    <gatha type="last">Labhateva pavāretuṃ, na doso koci vijjati.</gatha>
    <hangnum nr="2631"/>
    <gatha type="1"> ‘‘Imasmiṃ vihāre temāsaṃ, imaṃ vassaṃ upemi’’ti;</gatha>
    <gatha type="last">Nicchārite ca tikkhattuṃ, vassaṃ upagato siyā.</gatha>
    <hangnum nr="2632"/>
    <gatha type="1"> Ādiṃ tu navamiṃ katvā, gantuṃ vaṭṭati bhikkhuno;</gatha>
    <gatha type="last">Āgacchatu ca pacchā so, mā vā doso na vijjati.</gatha>
    <centered>Vassūpanāyikakkhandhakakathā.</centered>
    <title>Pavāraṇakkhandhakakathā</title>
    <hangnum nr="2633"/>
    <gatha type="1"> Cātuddasī pañcadasī, sāmaggī ca pavāraṇā;</gatha>
    <gatha type="last">Tevācī dvekavācī ca, saṅghe ca gaṇapuggale.</gatha>
    <hangnum nr="2634"/>
    <gatha type="1"> Etā pana munindena, vuttā nava pavāraṇā;</gatha>
    <gatha type="last">Tīṇi kammāni muñcitvā, anteneva pavāraye.</gatha>
    <hangnum nr="2635"/>
    <gatha type="1"> Pubbakiccaṃ samāpetvā, pattakalle samānite;</gatha>
    <gatha type="last">Ñattiṃ ṭhapetvā saṅghena, kattabbā hi pavāraṇā.</gatha>
    <hangnum nr="2636"/>
    <gatha type="1"> Pavārentesu  theresu, nisīdeyya navo pana;</gatha>
    <gatha type="last">Sayaṃ yāva pavāreyya, tāva ukkuṭikañhi so.</gatha>
    <hangnum nr="2637"/>
    <gatha type="1"> Ñattiṃ vatvā pavāreyyuṃ, cattāro vā tayopi vā;</gatha>
    <gatha type="last">Pubbakiccaṃ samāpetvā, ekāvāse vasanti ce.</gatha>
    <hangnum nr="2638"/>
    <gatha type="1"> Aññamaññaṃ pavāreyyuṃ, vinā ñattiṃ duve janā;</gatha>
    <gatha type="last">Adhiṭṭheyya panekopi, sesā saṅghapavāraṇā.</gatha>
    <hangnum nr="2639"/>
    <gatha type="1"> Pavārite  ca saṅghasmiṃ, kareyyanāgato pana;</gatha>
    <gatha type="last">Avuṭṭho chinnavasso vā, pārisuddhiuposathaṃ.</gatha>
    <hangnum nr="2640"/>
    <gatha type="1"> Pañca yasmiṃ panāvāse, cattāro vā tayopi vā;</gatha>
    <gatha type="last">Ekekassa haritvāna, samaṇā te pavāraṇaṃ.</gatha>
    <hangnum nr="2641"/>
    <gatha type="1"> Aññamaññaṃ pavārenti, sace āpatti dukkaṭaṃ;</gatha>
    <gatha type="last">Sesaṃ uposathe vutta-nayenidha naye budho.</gatha>
    <hangnum nr="2642"/>
    <gatha type="1"> Pārisuddhippadānena, sampādetattano suciṃ;</gatha>
    <gatha type="last">Chandadānena saṅghassa, sabbaṃ sādheti, nattano.</gatha>
    <hangnum nr="2643"/>
    <gatha type="1"> Tasmā pana ubhinnampi, kiccasiddhatthamevidha;</gatha>
    <gatha type="last">Pārisuddhipi dātabbā, chandaṃ dentena bhikkhunā.</gatha>
    <hangnum nr="2644"/>
    <gatha type="1"> Chandekena bahūnampi, hātabbo pārisuddhipi;</gatha>
    <gatha type="last">Paramparāhaṭo chando, na gacchati visuddhiyā.</gatha>
    <hangnum nr="2645"/>
    <gatha type="1"> Chandaṃ vā pārisuddhiṃ vā, gahetvā vā pavāraṇaṃ;</gatha>
    <gatha type="last">Sāmaṇerādibhāvaṃ vā, paṭijāneyya hārako.</gatha>
    <hangnum nr="2646"/>
    <gatha type="1"> Sace so saṅghamappatvā, vibbhameyya mareyya vā;</gatha>
    <gatha type="last">Nāhaṭañceva taṃ sabbaṃ, patvā cevaṃ siyāhaṭaṃ.</gatha>
    <hangnum nr="2647"/>
    <gatha type="1"> Saṅghaṃ patvā pamatto vā, sutto vā khittacittako;</gatha>
    <gatha type="last">Nāroceti anāpatti, hoti sañcicca dukkaṭaṃ.</gatha>
    <hangnum nr="2648"/>
    <gatha type="1"> Ye te vipassanāyuttā, rattindivamatanditā;</gatha>
    <gatha type="last">Pubbarattāpararattaṃ, vipassanaparāyaṇā.</gatha>
    <hangnum nr="2649"/>
    <gatha type="1"> Laddhaphāsuvihārānaṃ, siyā na parihāniti;</gatha>
    <gatha type="last">Pavāraṇāya saṅgāho, vutto kattikamāsake.</gatha>
    <centered>Pavāraṇakkhandhakakathā.</centered>
    <title>Cammakkhandhakakathā</title>
    <hangnum nr="2650"/>
    <gatha type="1"> Eḷakājamigānaṃ  tu, cammaṃ vaṭṭati bhikkhuno;</gatha>
    <gatha type="last">Rohiteṇikuraṅgānaṃ, pasadaṃmigamātuyā.</gatha>
    <hangnum nr="2651"/>
    <gatha type="1"> Ṭhapetvā cammametesaṃ, aññaṃ dukkaṭavatthukaṃ;</gatha>
    <gatha type="last">Thavikopāhane sabbaṃ, cammaṃ vaṭṭatyamānusaṃ.</gatha>
    <hangnum nr="2652"/>
    <gatha type="1"> Vaṭṭanti majjhime dese, na guṇaṅguṇupāhanā;</gatha>
    <gatha type="last">Vaṭṭanti antoārāme, sabbatthāpi ca rogino.</gatha>
    <hangnum nr="2653"/>
    <gatha type="1"> Puṭakhallakabaddhā ca, tatheva pāliguṇṭhimā;</gatha>
    <gatha type="last">Tūlapuṇṇā na vaṭṭanti, sabbanīlādayopi ca.</gatha>
    <hangnum nr="2654"/>
    <gatha type="1"> Citrā upāhanā meṇḍa-visāṇūpamavaddhikā;</gatha>
    <gatha type="last">Na ca vaṭṭanti morassa, piñchena parisibbitā.</gatha>
    <hangnum nr="2655"/>
    <gatha type="1"> Majjārakāḷakolūka-sīhabyagghuddadīpinaṃ;</gatha>
    <gatha type="last">Ajinassa ca cammena, na vaṭṭati parikkhaṭā.</gatha>
    <hangnum nr="2656"/>
    <gatha type="1"> Puṭādiṃ apanetvā vā, chinditvā vāpi sabbaso;</gatha>
    <gatha type="last">Vaṇṇabhedaṃ tathā katvā, dhāretabbā upāhanā.</gatha>
    <hangnum nr="2657"/>
    <gatha type="1"> Sabbāpi pana dhāretuṃ, na ca vaṭṭanti pādukā;</gatha>
    <gatha type="last">Ṭhapetvā tattha passāva- vaccācamanapādukā.</gatha>
    <hangnum nr="2658"/>
    <gatha type="1"> Āsandiñceva pallaṅkaṃ, uccāsayanasaññitaṃ;</gatha>
    <gatha type="last">Atikkantapamāṇaṃ tu, sevamānassa dukkaṭaṃ.</gatha>
    <hangnum nr="2659"/>
    <gatha type="1"> Gonakaṃ kuttakaṃ cittaṃ, paṭikaṃ paṭalikampi ca;</gatha>
    <gatha type="last">Ekantalomiṃ vikatiṃ, tūlikaṃ uddalomikaṃ.</gatha>
    <hangnum nr="2660"/>
    <gatha type="1"> Kaṭṭissaṃ pana koseyyaṃ, hatthiassarathattharaṃ;</gatha>
    <gatha type="last">Kadalimigapavara-paccattharaṇakampi ca.</gatha>
    <hangnum nr="2661"/>
    <gatha type="1"> Heṭṭhā  rattavitānassa, dvidhā rattūpadhānakaṃ;</gatha>
    <gatha type="last">Akappiyamidaṃ sabbaṃ, dukkaṭaṃ paribhuñjato.</gatha>
    <hangnum nr="2662"/>
    <gatha type="1"> Heṭṭhā  akappiye paccatthare sati na vaṭṭati;</gatha>
    <gatha type="last">Uddhaṃ setavitānampi, tasmiṃ asati vaṭṭati.</gatha>
    <hangnum nr="2663"/>
    <gatha type="1"> Āsandiṃ pana pallaṅkaṃ, ṭhapetvā tūlikampi ca;</gatha>
    <gatha type="last">Sesaṃ pana ca sabbampi, labhate gihisantakaṃ.</gatha>
    <hangnum nr="2664"/>
    <gatha type="1"> Dhammāsane anāpatti, bhattaggepi nisīdituṃ;</gatha>
    <gatha type="last">Bhūmattharaṇake tattha, sayitumpi ca vaṭṭati.</gatha>
    <centered>Cammakkhandhakakathā.</centered>
    <title>Bhesajjakkhandhakakathā</title>
    <hangnum nr="2665"/>
    <gatha type="1"> Vuttā gahapatissāpi, sammutussāvanantikā;</gatha>
    <gatha type="last">Gonisādīti kappiyā, catasso honti bhūmiyo.</gatha>
    <hangnum nr="2666"/>
    <gatha type="1"> Saṅghassa santakaṃ gehaṃ, santakaṃ bhikkhunopi vā;</gatha>
    <gatha type="last">Kappiyaṃ pana kattabbaṃ, sahaseyyappahonakaṃ.</gatha>
    <hangnum nr="2667"/>
    <gatha type="1"> Ṭhapetvā bhikkhumaññehi, dinnaṃ kappiyabhūmiyā;</gatha>
    <gatha type="last">Atthāya santakaṃ tesaṃ, gehaṃ gahapatevidaṃ.</gatha>
    <hangnum nr="2668"/>
    <gatha type="1"> Sā hi sammutikā nāma, yā hi saṅghena sammatā;</gatha>
    <gatha type="last">Kammavācamavatvā vā, vaṭṭatevāpalokanaṃ.</gatha>
    <hangnum nr="2669"/>
    <gatha type="1"> Paṭhamiṭṭhakapāsāṇa-thambhādiṭṭhapane pana;</gatha>
    <gatha type="last">‘‘Kappiyakuṭiṃ karomā’’ti, vadantehi samantato.</gatha>
    <hangnum nr="2670"/>
    <gatha type="1"> Ukkhipitvā ṭhapentesu, āmasitvā paresu vā;</gatha>
    <gatha type="last">Sayamevukkhipitvā vā, ṭhapeyyussāvanantikā.</gatha>
    <hangnum nr="2671"/>
    <gatha type="1"> Iṭṭhakādipatiṭṭhānaṃ , bhikkhūnaṃ vadataṃ pana;</gatha>
    <gatha type="last">Vācāya pariyosānaṃ, samakālaṃ tu vaṭṭati.</gatha>
    <hangnum nr="2672"/>
    <gatha type="1"> Ārāmo aparikkhitto, sakalo bhuyyatopi vā;</gatha>
    <gatha type="last">Duvidhopi ca viññūhi, gonisādīti vuccati.</gatha>
    <hangnum nr="2673"/>
    <gatha type="1"> Etā  pana catassopi, honti kappiyabhūmiyo;</gatha>
    <gatha type="last">Ettha pakkañca vutthañca, sabbaṃ vaṭṭati āmisaṃ.</gatha>
    <hangnum nr="2674"/>
    <gatha type="1"> Ussāvanantikā yā sā, thambhādīsu adhiṭṭhitā;</gatha>
    <gatha type="last">Thambhādīsvapanītesu, tadaññesupi tiṭṭhati.</gatha>
    <hangnum nr="2675"/>
    <gatha type="1"> Apanītesu sabbesu, siyā jahitavatthukā;</gatha>
    <gatha type="last">Gonisādī parikkhittā, sesā chadananāsato.</gatha>
    <hangnum nr="2676"/>
    <gatha type="1"> Bhikkhuṃ ṭhapetvā aññesaṃ, hatthato ca paṭiggaho;</gatha>
    <gatha type="last">Tesañca sannidhi anto- vuttaṃ bhikkhussa vaṭṭati.</gatha>
    <hangnum nr="2677"/>
    <gatha type="1"> Bhikkhussa bhikkhuniyā vā, santakaṃ saṅghikampi vā;</gatha>
    <gatha type="last">Antovutthañca pakkañca, ubhinnaṃ na ca vaṭṭati.</gatha>
    <hangnum nr="2678"/>
    <gatha type="1"> Akappakuṭiyā vutthaṃ, sappiādivimissitaṃ;</gatha>
    <gatha type="last">‘‘Antovuttha’’nti niddiṭṭhaṃ, paṭhamaṃ kālikadvayaṃ.</gatha>
    <hangnum nr="2679"/>
    <gatha type="1"> Teheva sappiādīhi, bhikkhunā yāvajīvikaṃ;</gatha>
    <gatha type="last">Pakkaṃ taṃ pana sattāhaṃ, vaṭṭateva nirāmisaṃ.</gatha>
    <hangnum nr="2680"/>
    <gatha type="1"> Sace āmisasaṃsaṭṭhaṃ, pakkaṃ taṃ paribhuñjati;</gatha>
    <gatha type="last">Antovutthañca bhiyyopi, sāmapakkañca bhuñjati.</gatha>
    <hangnum nr="2681"/>
    <gatha type="1"> Yāvakālikamāhāro, pānakaṃ yāmakālikaṃ;</gatha>
    <gatha type="last">Sattāhakālikaṃ nāma, sappiādikapañcakaṃ.</gatha>
    <hangnum nr="2682"/>
    <gatha type="1"> Sesaṃ pana haliddādi, bhesajjaṃ yāvajīvikaṃ;</gatha>
    <gatha type="last">Catudhā kālikā vuttā, udakaṃ hotyakālikaṃ.</gatha>
    <hangnum nr="2683"/>
    <gatha type="1"> Paṭiggahavaseneva, kālātītā tikālikā;</gatha>
    <gatha type="last">Honti dosakarā bhuttā, abhuttaṃ tatiyampi ca.</gatha>
    <hangnum nr="2684"/>
    <gatha type="1"> Ambaṃ  jambu ca cocañca, mocañca madhu muddikā;</gatha>
    <gatha type="last">Sālu phārusakañcāti, pānakaṃ aṭṭhadhā mataṃ.</gatha>
    <hangnum nr="2685"/>
    <gatha type="1"> Pānakatthamanuññātaṃ, phalaṃ pakkañca āmakaṃ;</gatha>
    <gatha type="last">Pānahetu paṭikkhitto, savatthukapaṭiggaho.</gatha>
    <hangnum nr="2686"/>
    <gatha type="1"> Ambapakkaṃ sukoṭṭetvā, madditvā udake pana;</gatha>
    <gatha type="last">Pacchā parissavaṃ katvā, pātuṃ vaṭṭati pānakaṃ.</gatha>
    <hangnum nr="2687"/>
    <gatha type="1"> Vaṭṭatādiccapākaṃ  tu, aggipakkaṃ na vaṭṭati;</gatha>
    <gatha type="last">Eseva ca nayo sesa-pānakesupi dīpito.</gatha>
    <hangnum nr="2688"/>
    <gatha type="1"> Pupphapattaphalucchūnaṃ, cattāro panime rasā;</gatha>
    <gatha type="last">Anuññātā imānaṭṭha, pānāni anujānatā.</gatha>
    <hangnum nr="2689"/>
    <gatha type="1"> Sabbo puppharaso vutto, madhukassa rasaṃ vinā;</gatha>
    <gatha type="last">Sabbo pattaraso vutto, pakkaḍākarasaṃ vinā.</gatha>
    <hangnum nr="2690"/>
    <gatha type="1"> Sattannaṃ sānulomānaṃ, dhaññānaṃ phalajaṃ rasaṃ;</gatha>
    <gatha type="last">Ṭhapetvānumato sabbo, vikāle phalajo raso.</gatha>
    <hangnum nr="2691"/>
    <gatha type="1"> Yāvakālikapattāna-mapi sītudake kato;</gatha>
    <gatha type="last">Madditvādiccapākopi, vikāle pana vaṭṭati.</gatha>
    <hangnum nr="2692"/>
    <gatha type="1"> Tālañca nāḷikerañca, panasaṃ labujampi ca;</gatha>
    <gatha type="last">Tipusālābukumbhaṇḍaṃ, tathā pussaphalampi ca.</gatha>
    <hangnum nr="2693"/>
    <gatha type="1"> Evameḷālukañcāti, navetāni phalāni hi;</gatha>
    <gatha type="last">Aparaṇṇañca sabbampi, sattadhaññānulomikaṃ.</gatha>
    <hangnum nr="2694"/>
    <gatha type="1"> Badaraṃ timbarū selu, kosambaṃ karamaddakaṃ;</gatha>
    <gatha type="last">Mātuluṅgakapitthañca, vettaṃ ciñcaphalampi ca.</gatha>
    <hangnum nr="2695"/>
    <gatha type="1"> Phalānaṃ evamādīnaṃ, khuddakānaṃ raso pana;</gatha>
    <gatha type="last">Aṭṭhapānānulomattā, niddiṭṭho anulomike.</gatha>
    <hangnum nr="2696"/>
    <gatha type="1"> Sānulomassa  dhaññassa, ṭhapetvā phalajaṃ rasaṃ;</gatha>
    <gatha type="last">Añño phalaraso natthi, ayāmakāliko idha.</gatha>
    <centered>Bhesajjakkhandhakakathā.</centered>
    <title>Kathinakkhandhakakathā</title>
    <hangnum nr="2697"/>
    <gatha type="1"> Bhikkhūnaṃ vuṭṭhavassānaṃ, kathinatthāramabravi;</gatha>
    <gatha type="last">Pañcannaṃ ānisaṃsānaṃ, kāraṇā munipuṅgavo.</gatha>
    <hangnum nr="2698"/>
    <gatha type="1"> Na  ullikhitamattādi-catuvīsativajjitaṃ;</gatha>
    <gatha type="last">Cīvaraṃ bhikkhunādāya, uddharitvā purāṇakaṃ.</gatha>
    <hangnum nr="2699"/>
    <gatha type="1"> Navaṃ adhiṭṭhahitvāva, vattabbaṃ vacasā puna;</gatha>
    <gatha type="last">‘‘Imināntaravāsena, kathinaṃ attharāmi’’ti.</gatha>
    <hangnum nr="2700"/>
    <gatha type="1"> Vutte tikkhattumiccevaṃ, kathinaṃ hoti atthataṃ;</gatha>
    <gatha type="last">Saṅghaṃ panupasaṅkamma, ādāya kathinaṃ iti.</gatha>
    <hangnum nr="2701"/>
    <gatha type="1"> ‘‘Atthataṃ kathinaṃ bhante, saṅghassa anumodatha;</gatha>
    <gatha type="last">Dhammiko kathinatthāro’’, vattabbaṃ tena bhikkhunā.</gatha>
    <hangnum nr="2702"/>
    <gatha type="1"> ‘‘Suatthataṃ tayā bhante, saṅghassa kathinaṃ puna;</gatha>
    <gatha type="last">Dhammiko kathinatthāro, anumodāmi’’tīraye.</gatha>
    <hangnum nr="2703"/>
    <gatha type="1"> Kathinassa ca kiṃ mūlaṃ, kiṃ vatthu kā ca bhūmiyo;</gatha>
    <gatha type="last">Katidhammavido bhikkhu, kathinatthāramarahati.</gatha>
    <hangnum nr="2704"/>
    <gatha type="1"> Mūlamekaṃ, siyā vatthu, tividhaṃ, bhūmiyo cha ca;</gatha>
    <gatha type="last">Aṭṭhadhammavido bhikkhu, kathinatthāramarahati.</gatha>
    <hangnum nr="2705"/>
    <gatha type="1"> Saṅgho mūlanti niddiṭṭhaṃ, vatthu hoti ticīvaraṃ;</gatha>
    <gatha type="last">Khomādīni cha vuttāni, cīvarāni cha bhūmiyo.</gatha>
    <hangnum nr="2706"/>
    <gatha type="1"> Pubbapaccuddharādhiṭṭhā-natthāro  mātikāpi ca;</gatha>
    <gatha type="last">Palibodho ca uddhāro, ānisaṃsā panaṭṭhime.</gatha>
    <hangnum nr="2707"/>
    <gatha type="1"> Dhovanañca vicāro ca, chedanaṃ bandhanampi ca;</gatha>
    <gatha type="last">Sibbanaṃ rajanaṃ kappaṃ, ‘‘pubbakicca’’nti vuccati.</gatha>
    <hangnum nr="2708"/>
    <gatha type="1"> Saṅghāṭi uttarāsaṅgo, atho antaravāsako;</gatha>
    <gatha type="last">Paccuddhāro adhiṭṭhānaṃ, atthāropesameva tu.</gatha>
    <hangnum nr="2709"/>
    <gatha type="1"> Pakkamanañca niṭṭhānaṃ, sanniṭṭhānañca nāsanaṃ;</gatha>
    <gatha type="last">Savanāsā ca sīmā ca, sahubbhāroti aṭṭhimā.</gatha>
    <hangnum nr="2710"/>
    <gatha type="1"> Katacīvaramādāya, āvāse nirapekkhako;</gatha>
    <gatha type="last">Atikkantāya sīmāya, hoti pakkamanantikā.</gatha>
    <hangnum nr="2711"/>
    <gatha type="1"> Ānisaṃsamathādāya, vihāre anapekkhako;</gatha>
    <gatha type="last">Gantvā pana vihāraṃ so, aññaṃ sukhavihārikaṃ.</gatha>
    <hangnum nr="2712"/>
    <gatha type="1"> Tattha  taṃ viharantova, karoti yadi cīvaraṃ;</gatha>
    <gatha type="last">Niṭṭhite cīvare tasmiṃ, niṭṭhānantāti vuccati.</gatha>
    <hangnum nr="2713"/>
    <gatha type="1"> ‘‘Cīvaraṃ na karissāmi, na paccessaṃ tamassamaṃ’’;</gatha>
    <gatha type="last">Evaṃ tu dhuranikkhepe, sanniṭṭhānantikā matā.</gatha>
    <hangnum nr="2714"/>
    <gatha type="1"> Kathinacchādanaṃ laddhā, ‘‘na paccessa’’nti ce gato;</gatha>
    <gatha type="last">Karontasseva naṭṭhaṃ vā, daḍḍhaṃ vā nāsanantikā.</gatha>
    <hangnum nr="2715"/>
    <gatha type="1"> Laddhānisaṃso sāpekkho, bahisīmaṃ gato pana;</gatha>
    <gatha type="last">Suṇāti cantarubbhāraṃ, sā hoti savanantikā.</gatha>
    <hangnum nr="2716"/>
    <gatha type="1"> Cīvarāsāya pakkanto, bahisīmaṃ gato pana;</gatha>
    <gatha type="last">‘‘Dassāmi cīvaraṃ tuyhaṃ’’, vutto savati kenaci.</gatha>
    <hangnum nr="2717"/>
    <gatha type="1"> Puna vutte ‘‘na sakkomi, dātunti tava cīvaraṃ’’;</gatha>
    <gatha type="last">Āsāya chinnamattāya, āsāvacchedikā matā.</gatha>
    <hangnum nr="2718"/>
    <gatha type="1"> Vassaṃvuṭṭhavihāramhā , vihāraññaṃ gato siyā;</gatha>
    <gatha type="last">Āgacchaṃ antarāmagge, taduddhāramatikkame.</gatha>
    <hangnum nr="2719"/>
    <gatha type="1"> Tassa so kathinuddhāro, sīmātikkantiko mato;</gatha>
    <gatha type="last">Kathinānisaṃsamādāya, sāpekkhova sace gato.</gatha>
    <hangnum nr="2720"/>
    <gatha type="1"> Sambhuṇāti punāgantvā, kathinuddhārameva ce;</gatha>
    <gatha type="last">Tassa so kathinuddhāro, ‘‘sahubbhāro’’ti vuccati.</gatha>
    <hangnum nr="2721"/>
    <gatha type="1"> Pakkamanañca niṭṭhānaṃ, sanniṭṭhānañca sīmato;</gatha>
    <gatha type="last">Cattāro puggalādhīnā, saṅghādhīnantarubbharo.</gatha>
    <hangnum nr="2722"/>
    <gatha type="1"> Nāsanaṃ savanañceva, āsāvacchedikāpi ca;</gatha>
    <gatha type="last">Tayopi kathinubbhārā, na tu saṅghā, na bhikkhuto.</gatha>
    <hangnum nr="2723"/>
    <gatha type="1"> Āvāsapalibodho ca, palibodho ca cīvare;</gatha>
    <gatha type="last">Palibodhā duve vuttā, yuttamuttatthavādinā.</gatha>
    <hangnum nr="2724"/>
    <gatha type="1"> Aṭṭhannaṃ mātikānaṃ vā, antarubbhāratopi vā;</gatha>
    <gatha type="last">Ubbhārāpi duve vuttā, kathinassa mahesinā.</gatha>
    <hangnum nr="2725"/>
    <gatha type="1"> Anāmantāsamādānaṃ, gaṇato yāvadatthikaṃ;</gatha>
    <gatha type="last">Tattha yo cīvaruppādo, ānisaṃsā ca pañcime.</gatha>
    <centered>Kathinakkhandhakakathā.</centered>
    <title>Cīvarakkhandhakakathā</title>
    <hangnum nr="2726"/>
    <gatha type="1"> Cīvarassa  panuppādā, aṭṭha cīvaramātikā;</gatha>
    <gatha type="last">Sīmāya deti, katikā, bhikkhāpaññattiyā, tathā.</gatha>
    <hangnum nr="2727"/>
    <gatha type="1"> Saṅghassa, ubhatosaṅghe, vassaṃvuṭṭhassa deti ca,;</gatha>
    <gatha type="last">Ādissa, puggalassāti, aṭṭhimā pana mātikā.</gatha>
    <hangnum nr="2728"/>
    <gatha type="1"> Tattha sīmāya detīti, antosīmaṃ gatehi tu;</gatha>
    <gatha type="last">Bhikkhūhi bhājetabbanti, vaṇṇitaṃ varavaṇṇinā.</gatha>
    <hangnum nr="2729"/>
    <gatha type="1">Katikāya ca dinnaṃ ye, vihārā ekalābhakā;</gatha>
    <gatha type="last">Ettha dinnañca sabbehi, bhājetabbanti vuccati.</gatha>
    <hangnum nr="2730"/>
    <gatha type="1"> Saṅghassa dhuvakārā hi, yattha karīyanti tattha ca;</gatha>
    <gatha type="last">Bhikkhāpaññattiyā dinnaṃ, dinnaṃ vuttaṃ mahesinā.</gatha>
    <hangnum nr="2731"/>
    <gatha type="1">Saṅghassa pana yaṃ dinnaṃ, ujubhūtena cetasā;</gatha>
    <gatha type="last">Tañhi sammukhibhūtena, bhājetabbanti vuccati.</gatha>
    <hangnum nr="2732"/>
    <gatha type="1">Ubhatosaṅgha muddissa, deti saddhāya cīvaraṃ;</gatha>
    <gatha type="last">Thokā vā bahu vā bhikkhū, samabhāgova vaṭṭati.</gatha>
    <hangnum nr="2733"/>
    <gatha type="1">Vassaṃvuṭṭhassa saṅghassa, cīvaraṃ deti yaṃ pana;</gatha>
    <gatha type="last">Taṃ tasmiṃ vuṭṭhavassena, bhājetabbanti vaṇṇitaṃ.</gatha>
    <hangnum nr="2734"/>
    <gatha type="1"> Yāguyā pana bhatte vā, detiādissa ce pana;</gatha>
    <gatha type="last">Cīvaraṃ tattha tattheva, yojetabbaṃ vijānatā.</gatha>
    <hangnum nr="2735"/>
    <gatha type="1"> Puggalaṃ pana uddissa, cīvaraṃ yaṃ tu dīyati;</gatha>
    <gatha type="last">Puggalodissakaṃ nāma, dānaṃ taṃ tu pavuccati.</gatha>
    <hangnum nr="2736"/>
    <gatha type="1"> Sahadhammikesu yo koci, pañcasvapi ‘‘mamaccaye;</gatha>
    <gatha type="last">Ayaṃ mayhaṃ parikkhāro, mātuyā pitunopi vā.</gatha>
    <hangnum nr="2737"/>
    <gatha type="1"> Upajjhāyassa vā hotu’’, vadaticcevameva ce;</gatha>
    <gatha type="last">Na hoti pana taṃ tesaṃ, saṅghasseva ca santakaṃ.</gatha>
    <hangnum nr="2738"/>
    <gatha type="1"> Pañcannaṃ  accaye dānaṃ, na ca rūhati kiñcipi;</gatha>
    <gatha type="last">Saṅghasseva ca taṃ hoti, gihīnaṃ pana rūhati.</gatha>
    <hangnum nr="2739"/>
    <gatha type="1"> Bhikkhu vā sāmaṇero vā, kālaṃ bhikkhunupassaye;</gatha>
    <gatha type="last">Karotyassa parikkhārā, bhikkhūnaṃyeva santakā.</gatha>
    <hangnum nr="2740"/>
    <gatha type="1"> Bhikkhunī  sāmaṇerī vā, vihārasmiṃ sace matā;</gatha>
    <gatha type="last">Honti tassā parikkhārā, bhikkhunīnaṃ tu santakā.</gatha>
    <hangnum nr="2741"/>
    <gatha type="1"> ‘‘Dehi netvāsukassā’’ti, dinnaṃ taṃ purimassa tu;</gatha>
    <gatha type="last">‘‘Idaṃ dammī’’ti dinnaṃ taṃ, pacchimasseva santakaṃ.</gatha>
    <hangnum nr="2742"/>
    <gatha type="1"> Evaṃ dinnavidhiṃ ñatvā, matassa vāmatassa vā;</gatha>
    <gatha type="last">Vissāsaṃ vāpi gaṇheyya, gaṇhe matakacīvaraṃ.</gatha>
    <hangnum nr="2743"/>
    <gatha type="1"> Mūlapattaphalakkhandha-tacapupphappabhedato;</gatha>
    <gatha type="last">Chabbidhaṃ rajanaṃ vuttaṃ, vantadosena tādinā.</gatha>
    <hangnum nr="2744"/>
    <gatha type="1"> Mūle haliddiṃ, khandhesu, mañjeṭṭhaṃ tuṅgahārakaṃ;</gatha>
    <gatha type="last">Pattesu alliyā pattaṃ, tathā pattañca nīliyā.</gatha>
    <hangnum nr="2745"/>
    <gatha type="1"> Kusumbhaṃ kiṃsukaṃ pupphe, tace loddañca kaṇḍulaṃ;</gatha>
    <gatha type="last">Ṭhapetvā rajanaṃ sabbaṃ, phalaṃ sabbampi vaṭṭati.</gatha>
    <hangnum nr="2746"/>
    <gatha type="1"> Kiliṭṭhasāṭakaṃ vāpi, dubbaṇṇaṃ vāpi cīvaraṃ;</gatha>
    <gatha type="last">Alliyā pana pattena, dhovituṃ pana vaṭṭati.</gatha>
    <hangnum nr="2747"/>
    <gatha type="1"> Cīvarānaṃ kathā sesā, paṭhame kathine pana;</gatha>
    <gatha type="last">Tattha vuttanayeneva, veditabbā vibhāvinā.</gatha>
    <centered>Cīvarakkhandhakakathā.</centered>
    <centered>Mahāvaggo niṭṭhito.</centered>
  </text>
</tree>
