<?xml version='1.0' encoding='UTF-8'?>
<tree text="Mah&#x101;sa&#x1E45;g&#x101;ma&#x1E43;" target="text">
  <text>
    <subhead>Voharantena jānitabbādivaṇṇanā</subhead>
    <paragraph nr="368-374"> Mahāsaṅgāme  pāḷiyaṃ saṅgāmāvacarenāti anuvijjakaṃ sandhāya vuttaṃ. Vatthūti methunādivītikkamo. Nidānanti vesāliādipaññattiṭṭhānaṃ. Puggalo akārako jānitabboti ettha saṅghe vā gaṇe vā pariṇāyakabhūto puggaloti daṭṭhabbaṃ.</paragraph>
    <paragraph nr="375">Vissaṭṭhisikkhāpadanti nīlādidasannaṃ sukkānaṃ mocanavasena vuttaṃ sukkavissaṭṭhisikkhāpadaṃ. Tañhi telādimandavaṇṇānaṃ nīlādipacuravaṇṇānaṃ vasena ‘‘vaṇṇāvaṇṇā’’ti vuttaṃ. Pacuratthe hi idha avaṇṇoti a-kāro.</paragraph>
    <paragraph nr="379">Yāva akaniṭṭhabrahmāno dvidhā hontīti ettha avihādisuddhāvāsikā aññabhūmīsu ariyā dhammavādīpakkhaṃ eva bhajanti, itare duvidhampīti daṭṭhabbaṃ.</paragraph>
    <centered>Voharantena jānitabbādivaṇṇanā niṭṭhitā.</centered>
  </text>
</tree>
