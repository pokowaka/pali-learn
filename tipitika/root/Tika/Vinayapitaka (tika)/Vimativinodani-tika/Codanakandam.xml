<?xml version='1.0' encoding='UTF-8'?>
<tree text="Codan&#x101;ka&#x1E47;&#x1E0D;a&#x1E43;" target="text">
  <text>
    <subhead>Anuvijjakakiccavaṇṇanā</subhead>
    <paragraph nr="360"> Pāḷiyaṃ yaṃ kho tvantiādīsu tvaṃ, āvuso, yaṃ imaṃ bhikkhuṃ codesi, taṃ kimhi dose codesi, katarāya vipattiyā codesīti attho. Evaṃ sabbattha.</paragraph>
    <paragraph nr="361">Asuddhaparisaṅkitoti asuddhāya aṭṭhāne uppannāya parisaṅkāya parisaṅkito. Tenāha ‘‘amūlakaparisaṅkito’’ti.</paragraph>
    <paragraph nr="364"> Pāḷiyaṃ uposatho sāmaggatthāyāti visuddhānaṃ bhikkhūnaṃ aññoññanirapekkho ahutvā uposatho uposathaṭṭhānaṃ sannipatitvā ‘‘pārisuddhiṃ āyasmanto ārocetha, parisuddhetthāyasmanto, parisuddho ahaṃ āvuso’’tiādinā aññamaññaṃ parisuddhivīmaṃsanārocanavasena ayutte vivajjetvā yutteheva kāyacittasāmaggīkaraṇatthāya.</paragraph>
    <paragraph>Visuddhāya pavāraṇāti diṭṭhasutādīhi aññamaññaṃ kathāpetvā visuddhisampādanatthāyāti attho. Ubho eteti āmisapuggalanissayane ete ubho.</paragraph>
    <centered>Anuvijjakakiccavaṇṇanā niṭṭhitā.</centered>
  </text>
</tree>
