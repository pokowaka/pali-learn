<?xml version='1.0' encoding='UTF-8'?>
<tree text="Ganth&#x101;rambhakath&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <gatha type="1">Vatthuttayaṃ  namassitvā, saraṇaṃ sabbapāṇinaṃ;</gatha>
    <gatha type="last">Vinaye pāṭavatthāya, yogāvacarabhikkhunaṃ.</gatha>
    <gatha type="1">Vippakiṇṇamanekattha, pāḷimuttavinicchayaṃ;</gatha>
    <gatha type="last">Samāharitvā ekattha, dassayissamanākulaṃ.</gatha>
    <centered>Tatrāyaṃ mātikā –</centered>
    <gatha type="1">‘‘Divāseyyā parikkhāro, bhesajjakaraṇampi ca;</gatha>
    <gatha type="last">Parittaṃ paṭisanthāro, viññatti kulasaṅgaho.</gatha>
    <gatha type="1">‘‘Macchamaṃsaṃ  anāmāsaṃ, adhiṭṭhānavikappanaṃ;</gatha>
    <gatha type="last">Cīvarenavināvāso, bhaṇḍassa paṭisāmanaṃ.</gatha>
    <gatha type="1">‘‘Kayavikkayasamāpatti, rūpiyādipaṭiggaho;</gatha>
    <gatha type="last">Dānavissāsaggāhehi, lābhassa pariṇāmanaṃ.</gatha>
    <gatha type="1">‘‘Pathavī bhūtagāmo ca, duvidhaṃ sahaseyyakaṃ;</gatha>
    <gatha type="last">Vihāre saṅghike seyyaṃ, santharitvāna pakkamo.</gatha>
    <gatha type="1">‘‘Kālikānipi cattāri, kappiyā catubhūmiyo;</gatha>
    <gatha type="last">Khādanīyādipaṭiggāho, paṭikkhepapavāraṇā.</gatha>
    <gatha type="1">‘‘Pabbajjā nissayo sīmā, uposathapavāraṇaṃ;</gatha>
    <gatha type="last">Vassūpanāyikā vattaṃ, catupaccayabhājanaṃ.</gatha>
    <gatha type="1">‘‘Kathinaṃ garubhaṇḍāni, codanādivinicchayo;</gatha>
    <gatha type="last">Garukāpattivuṭṭhānaṃ, kammākammaṃ pakiṇṇaka’’nti.</gatha>
  </text>
</tree>
