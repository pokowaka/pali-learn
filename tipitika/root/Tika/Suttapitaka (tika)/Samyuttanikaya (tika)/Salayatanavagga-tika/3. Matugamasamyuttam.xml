<?xml version='1.0' encoding='UTF-8'?>
<tree text="3. M&#x101;tug&#x101;masa&#x1E43;yutta&#x1E43;" target="text">
  <text>
    <title>1. Paṭhamapeyyālavaggo</title>
    <subhead>1-2. Mātugāmasuttādivaṇṇanā</subhead>
    <paragraph nr="280-281">Aguṇaṅgehīti  aguṇakoṭṭhāsehi. Rūpayatīti rūpaṃ, sarīrarūpaṃ. Sarīrarūpaṃ pāsaṃsaṃ etassa atthīti rūpavā, tappaṭikkhepena na ca rūpavā, sampannarūpo na hotīti attho. Ñātikulato aññato vā āgatāya bhogasampadāya abhāvena na bhogasampanno. Dussīloti nissīlo. Nissīlatāya eva cassā pubbuṭṭhāyitādiācārābhāvo vutto. Ālasiyoti ālasiyatāya yutto. Pajañcassa na labhatīti pajābhāvasīsena tassā parivārahāni vuttā. Parivattetabbanti purisavasena parivattetabbaṃ.</paragraph>
    <centered>Mātugāmasuttādivaṇṇanā niṭṭhitā.</centered>
    <subhead>3. Āveṇikadukkhasuttavaṇṇanā</subhead>
    <paragraph nr="282"> Āveṇitabbato mariyādāya visuṃ asādhāraṇato passitabbato āveṇikāni. Paṭipacceke puggale niyuttānīti pāṭipuggalikāni. Paricārikabhāvanti upaṭṭhāyikabhāvaṃ.</paragraph>
    <centered>Āveṇikadukkhasuttavaṇṇanā niṭṭhitā.</centered>
    <subhead>4. Tīhidhammehisuttādivaṇṇanā</subhead>
    <paragraph nr="283-303">Maccheramalapariyuṭṭhitenāti macchariyamalena abhibhūtena. Tenāti kassaci kiñci adānena ca. Etaṃ ‘‘maccheramalapariyuṭṭhitenā’’tiādi vuttaṃ. Vilokento vicarati issāpakatacittatāya. Pañcamādīni yāva ekādasamā uttānatthāneva.</paragraph>
    <centered>Tīhidhammehisuttādivaṇṇanā niṭṭhitā.</centered>
    <title>3. Balavaggo</title>
    <subhead>1. Visāradasuttavaṇṇanā</subhead>
    <paragraph nr="304">Rūpasampattirūpabalaṃ taṃsamaṅgino upatthambhakabhāvato. Esa nayo sesesupi. Balāni hi sattānaṃ vuḍḍhiyā upatthambhakapaccayo hoti, yathā taṃ āhāro. Tenāha – ‘‘imānī’’tiādi.</paragraph>
    <centered>Visāradasuttavaṇṇanā niṭṭhitā.</centered>
    <subhead>2-10. Pasayhasuttādivaṇṇanā</subhead>
    <paragraph nr="305-313">Abhibhavitvā sabbaṃ antojanaṃ sāmikañca. Nāsentīti nāsanaṃ adassanaṃ nenti nīharantīti attho.</paragraph>
    <centered>Pasayhasuttādivaṇṇanā niṭṭhitā.</centered>
    <centered>Mātugāmasaṃyuttavaṇṇanā niṭṭhitā.</centered>
  </text>
</tree>
