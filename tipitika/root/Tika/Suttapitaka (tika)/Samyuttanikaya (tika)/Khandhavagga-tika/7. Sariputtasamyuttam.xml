<?xml version='1.0' encoding='UTF-8'?>
<tree text="7. S&#x101;riputtasa&#x1E43;yutta&#x1E43;" target="text">
  <text>
    <subhead>1-9. Vivekajasuttādivaṇṇanā</subhead>
    <paragraph nr="332-340">Naevaṃ hotīti ettha ‘‘ahaṃ samāpajjāmī’’ti vā, ‘‘ahaṃ samāpanno’’ti vā mā hotu tadā tādisābhogābhāvato. ‘‘Ahaṃ vuṭṭhito’’ti pana kasmā na hotīti? Sabbathāpi na hotveva ahaṅkārassa sabbaso pahīnattā.</paragraph>
    <centered>Vivekajasuttādivaṇṇanā niṭṭhitā.</centered>
    <subhead>10. Sūcimukhīsuttavaṇṇanā</subhead>
    <paragraph nr="341">Tasmiṃ vacane paṭikkhitteti – ‘‘adhomukho bhuñjasī’’ti paribbājikāya vuttavacane – ‘‘na khvāhaṃ bhaginī’’ti paṭikkhitte. Vādanti dosaṃ. Ubbhamukhoti uparimukho. Puratthimādikā catasso disā. Dakkhiṇapuratthimādikā catasso vidisā.</paragraph>
    <paragraph>Ārāmaārāmavatthuādīsu bhūmiparikammabījābhisaṅkharaṇādipaṭisaṃyuttā vijjā vatthuvijjā, tassā pana micchājīvabhāvaṃ dassetuṃ ‘‘tesa’’ntiādi vuttaṃ. Tesaṃ tesaṃ attano paccayadāyakānaṃ. Tattha tattha gamananti tesaṃ sāsanaharaṇavasena taṃ taṃ gāmantaradesantaraṃ. Evamārocesīti attukkaṃsanaparavambhanarahitaṃ kaṇṇasukhaṃ pemanīyaṃ hadayaṅgamaṃ therassa dhammakathaṃ  sutvā pasannamānasā evaṃ ‘‘dhammikaṃ samaṇā sakyaputtiyā’’tiādinā sāsanassa guṇasaṃkittanavācaṃ kulānaṃ ārocesi.</paragraph>
    <centered>Sūcimukhīsuttavaṇṇanā niṭṭhitā.</centered>
    <centered>Sāriputtasaṃyuttavaṇṇanā niṭṭhitā.</centered>
  </text>
</tree>
