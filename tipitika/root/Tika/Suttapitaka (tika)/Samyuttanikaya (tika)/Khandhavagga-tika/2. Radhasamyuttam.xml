<?xml version='1.0' encoding='UTF-8'?>
<tree text="2. R&#x101;dhasa&#x1E43;yutta&#x1E43;" target="text">
  <text>
    <title>1. Paṭhamavaggo</title>
    <subhead>1. Mārasuttavaṇṇanā</subhead>
    <paragraph nr="160"> Mārasaddoyaṃ  bhāvasādhanoti dassento ‘‘māro vā assāti maraṇaṃ vā bhaveyyā’’ti āha. Māretāti maritabbo māraṃ maraṇaṃ etabboti āha ‘‘māretabbo’’ti. Anupādānibbānatthāti phalavimuttisaṅkhātā arahato arahantatā nāma yāvadeva anupādānibbānatthā. Nibbānabbhantareti anupādānibbānādhigamassa abbhantare tato orameva idaṃ maggaṃ brahmacariyaṃ vussati, na tato paraṃ. Assāti brahmacariyassa.</paragraph>
    <centered>Mārasuttavaṇṇanā niṭṭhitā.</centered>
    <subhead>2-10. Sattasuttādivaṇṇanā</subhead>
    <paragraph nr="161-169">Laggapucchāti lagganassa bajjhanassa pucchā. Yadi rūpādīsu sattattā satto, khīṇāsavā kathaṃ sattāti? Sattabhūtapubbāti katvā. Kīḷāvigamanti kīḷāya apanayanaṃ oramaṇaṃ. Yantarajju viya bhavapabandhassa nayanato bhavarajjūti taṇhā vuttā.</paragraph>
    <centered>Sattasuttādivaṇṇanā niṭṭhitā.</centered>
    <centered>Paṭhamavaggavaṇṇanā niṭṭhitā.</centered>
    <title>2. Dutiyavaggo</title>
    <subhead>1-12. Mārasuttādivaṇṇanā</subhead>
    <paragraph nr="170-181">Rūpādivinimuttaṃmaraṇaṃ nāma natthi rūpādīnaṃyeva vibhave maraṇasamaññāti. Maraṇadhammo vināsabhāvo.</paragraph>
    <centered>Mārasuttādivaṇṇanā niṭṭhitā.</centered>
    <centered>Dutiyavaggavaṇṇanā niṭṭhitā.</centered>
    <title>3-4. Āyācanavaggādi</title>
    <subhead>1-11. Mārādisuttaekādasakavaṇṇanā</subhead>
    <paragraph nr="182-205">Sukhumaṃkāraṇaṃ upaṭṭhāti, tenesa thero paṭibhāneyyakānaṃ etadagge ṭhapito. Vimuttiparipācanīyadhammavaseneva, na paṭivedhāvahabhāvena.</paragraph>
    <centered>Mārādisuttaekādasakavaṇṇanā niṭṭhitā.</centered>
    <centered>Āyācanavaggādivaṇṇanā niṭṭhitā.</centered>
    <centered>Sāratthappakāsiniyā saṃyuttanikāya-aṭṭhakathāya</centered>
    <centered>Rādhasaṃyuttavaṇṇanāya līnatthappakāsanā samattā.</centered>
  </text>
</tree>
