<?xml version='1.0' encoding='UTF-8'?>
<tree text="5. S&#x101;ma&#xF1;&#xF1;avaggo" target="text">
  <text>
    <subhead>1-10. Sambādhasuttādivaṇṇanā</subhead>
    <paragraph nr="42-51"> Pañcamassa paṭhame udāyīti tayo therā udāyī nāma kāḷudāyī, lāḷudāyī, mahāudāyīti, idha kāḷudāyī adhippetoti āha ‘‘udāyīti kāḷudāyitthero’’ti. Sambādheti sampīḷitataṇhāsaṃkilesādinā sauppīḷanatāya paramasambādhe. Ativiya saṅkaraṭṭhānabhūto hi nīvaraṇasambādho adhippeto. Okāsoti jhānassetaṃ nāmaṃ. Nīvaraṇasambādhābhāvena hi jhānaṃ idha ‘‘okāso’’ti vuttaṃ. Paṭilīnanisabhoti vā paṭilīno hutvā seṭṭho, paṭilīnānaṃ vā seṭṭhoti paṭilīnanisabho. Paṭilīnā nāma pahīnamānā vuccanti mānussayavasena uṇṇatābhāvato. Yathāha ‘‘kathañca, bhikkhave, bhikkhu paṭilīno hoti? Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṃgato āyatiṃ anuppādadhammo’’ti (a. ni. 4.38; mahāni. 87). Sesaṃ sabbattha uttānameva.</paragraph>
    <centered>Sambādhasuttādivaṇṇanā niṭṭhitā.</centered>
    <centered>Iti manorathapūraṇiyā aṅguttaranikāya-aṭṭhakathāya</centered>
    <centered>Navakanipātavaṇṇanāya anuttānatthadīpanā samattā.</centered>
    <centered> Namo tassa bhagavato arahato sammāsambuddhassa</centered>
    <title>1. Paṭhamapaṇṇāsakaṃ</title>
  </text>
</tree>
