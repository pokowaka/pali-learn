<?xml version='1.0' encoding='UTF-8'?>
<tree text="1. Nissayavaggo" target="text">
  <text>
    <subhead>1-10. Kimatthiyasuttādivaṇṇanā</subhead>
    <paragraph nr="1-10"> Ekādasakanipātassa  paṭhamādīni uttānatthāneva. Dasame janitasminti kammakilesehi nibbatte, jane etasminti vā janetasmiṃ, manussesūti attho. Tenāha ‘‘ye gottapaṭisārino’’ti. Janitasmiṃ-saddo eva vā i-kārassa e-kāraṃ katvā ‘‘janetasmi’’nti vutto. Janitasminti ca janasminti attho veditabbo. Janitasminti sāmaññaggahaṇepi yattha catuvaṇṇasamaññā, tattheva manussaloke. Khattiyo seṭṭhoti ayaṃ lokasamaññāpi manussalokeyeva, na devakāye brahmakāye vāti dassetuṃ ‘‘ye gottapaṭisārino’’ti vuttaṃ. Paṭisarantīti ‘‘ahaṃ gotamo, ahaṃ kassapo’’ti paṭi paṭi attano gottaṃ anussaranti paṭijānanti vāti attho.</paragraph>
    <centered>Kimatthiyasuttādivaṇṇanā niṭṭhitā.</centered>
    <centered>Nissayavaggavaṇṇanā niṭṭhitā.</centered>
  </text>
</tree>
