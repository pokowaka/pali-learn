<?xml version='1.0' encoding='UTF-8'?>
<tree text="5. Akkosavaggo" target="text">
  <text>
    <subhead>1-8. Vivādasuttādivaṇṇanā</subhead>
    <paragraph nr="41-48"> Pañcamassa  paṭhamādīni uttānatthāni. Chaṭṭhe khaṇabhaṅguratāya na niccā na dhuvāti aniccā. Tato eva paṇḍitehi na iccā na upagantabbātipi aniccā. Svāyaṃ nesaṃ aniccaṭṭho udayavayaparicchinnatāya veditabboti āha ‘‘hutvā abhāvino’’ti, uppajjitvā vinassakāti attho. Sārarahitāti niccasāradhuvasāraattasāravirahitā. Musāti visaṃvādanaṭṭhena musā, ekaṃsena asubhādisabhāvā te bālānaṃ subhādibhāvena upaṭṭhahanti, subhādiggahaṇassa paccayabhāvena satte visaṃvādenti. Tenāha ‘‘niccasubhasukhā viyā’’tiādi. Na passanasabhāvāti khaṇapabhaṅguratāittarapaccupaṭṭhānatāya dissamānā viya hutvā adassanapakatikā. Ete hi khettaṃ viya vatthu viya hiraññasuvaṇṇaṃ viya ca paññāyitvāpi katipāheneva supinake diṭṭhā viya na paññāyanti. Sattamaṭṭhamāni suviññeyyāni.</paragraph>
    <centered>Vivādasuttādivaṇṇanā niṭṭhitā.</centered>
    <subhead>9-10. Sarīraṭṭhadhammasuttādivaṇṇanā</subhead>
    <paragraph nr="49-50"> Navame  punabbhavadānaṃ punabbhavo uttarapadalopena, punabbhavo sīlamassāti ponobhaviko, punabbhavadāyakoti attho. Tenāha ‘‘punabbhavanibbattako’’ti. Bhavasaṅkharaṇakammanti punabbhavanibbattanakakammaṃ. Dasame natthi vattabbaṃ.</paragraph>
    <centered>Sarīraṭṭhadhammasuttādivaṇṇanā niṭṭhitā.</centered>
    <centered>Akkosavaggavaṇṇanā niṭṭhitā.</centered>
    <centered>Paṭhamapaṇṇāsakaṃ niṭṭhitaṃ.</centered>
    <title>2. Dutiyapaṇṇāsakaṃ</title>
  </text>
</tree>
