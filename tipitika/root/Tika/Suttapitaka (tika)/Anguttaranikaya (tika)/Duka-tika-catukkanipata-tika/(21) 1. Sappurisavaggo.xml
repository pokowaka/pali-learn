<?xml version='1.0' encoding='UTF-8'?>
<tree text="(21) 1. Sappurisavaggo" target="text">
  <text>
    <subhead>1-10. Sikkhāpadasuttādivaṇṇanā</subhead>
    <paragraph nr="201-210"> Pañcamassa  paṭhame asappurisoti lāmakapuriso. Pāṇaṃ atipātetīti pāṇātipātī. Adinnaṃ ādiyatīti adinnādāyī. Kāmesu micchā caratīti kāmesumicchācārī. Musā vadatīti musāvādī. Surāmerayamajjapamāde tiṭṭhatīti surāmerayamajjapamādaṭṭhāyī. Pāṇātipāte samādapetīti yathā pāṇaṃ atipāteti, tathā naṃ tattha gahaṇaṃ gaṇhāpeti. Sesesupi eseva nayo. Ayaṃ vuccatīti ayaṃ evarūpo puggalo yasmā sayaṃkatena ca dussīlyena samannāgato, yañca samādapitena kataṃ, tato upaḍḍhassa dāyādo, tasmā ‘‘asappurisena asappurisataro’’ti vuccati. Sappurisoti uttamapuriso. Sappurisena sappurisataroti attanā ca katena susīlyena samannāgatattā yañca samādapito karoti, tato upaḍḍhassa dāyādattā uttamapurisena uttamapurisataro. Ettha ca parena kataṃ dussīlyaṃ susīlyaṃ vā āṇattiyā attanā ca vacippayogena katanti āṇāpanavasena pasutapāpassa puññassa vā dāyādo ‘‘tato upaḍḍhassa dāyādo’’ti vutto. Dutiyādīni uttānatthāneva.</paragraph>
    <centered>Sikkhāpadasuttādivaṇṇanā niṭṭhitā.</centered>
    <centered>Sappurisavaggavaṇṇanā niṭṭhitā.</centered>
    <paragraph nr="211-220"> Dutiyo parisāvaggo uttānatthoyeva.</paragraph>
  </text>
</tree>
