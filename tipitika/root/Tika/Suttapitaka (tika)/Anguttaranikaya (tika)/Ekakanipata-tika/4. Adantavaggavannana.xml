<?xml version='1.0' encoding='UTF-8'?>
<tree text="4. Adantavaggava&#x1E47;&#x1E47;an&#x101;" target="text">
  <text>
    <paragraph nr="31-36"> Catutthassa  paṭhame adantanti cittabhāvanāya vinā na dantaṃ. Tenāha – ‘‘satisaṃvararahita’’nti. Catutthe tatiye vuttavipariyāyena attho veditabbo. Pañcamachaṭṭhesu purimasadisoyevāti tatiyacatutthasadiso eva.</paragraph>
    <paragraph nr="37-38"> Sattamaṭṭhamesu upamā panetthāti yathā paṭhamādīsu adantahatthiassādayo upamābhāvena gahitā, evamettha satthamaṭṭhamesu ‘‘asaṃvutagharadvārādivasena veditabbā’’ti vuttaṃ.</paragraph>
    <paragraph nr="39-40"> Navamadasamesu catūhipi padehīti adantādīhi catūhi padehi yojetvā navamadasamāni suttāni vuttānīti yojanā.</paragraph>
    <centered>Adantavaggavaṇṇanā niṭṭhitā.</centered>
  </text>
</tree>
