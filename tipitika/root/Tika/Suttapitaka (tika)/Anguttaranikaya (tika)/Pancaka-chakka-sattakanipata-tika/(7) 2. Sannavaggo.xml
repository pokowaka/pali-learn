<?xml version='1.0' encoding='UTF-8'?>
<tree text="(7) 2. Sa&#xF1;&#xF1;&#x101;vaggo" target="text">
  <text>
    <subhead>1-5. Saññāsuttādivaṇṇanā</subhead>
    <paragraph nr="61-65"> Dutiyassa paṭhame ‘‘mahapphalā mahānisaṃsā’’ti ubhayampetaṃ atthato ekaṃ, byañjanameva nānanti āha ‘‘mahapphalā’’tiādi. ‘‘Pañcime gahapatayo ānisaṃsā’’tiādīsu (udā. 76) ānisaṃsa-saddo phalapariyāyopi hoti . Mahato lokuttarassa sukhassa paccayā hontīti mahānisaṃsā. Amatogadhāti amatabbhantarā amataṃ anuppaviṭṭhā nibbānadiṭṭhattā, tato paraṃ na gacchanti. Tena vuttaṃ ‘‘amatapariyosānā’’ti. Amataṃ pariyosānaṃ avasānaṃ etāsanti amatapariyosānā. Maraṇasaññāti maraṇānupassanāñāṇena saññā. Āhāre paṭikūlasaññāti āhāraṃ gamanādivasena paṭikūlato pariggaṇhantassa uppannasaññā. Ukkaṇṭhitassāti nibbindantassa katthacipi asajjantassa. Dutiyādīni uttānatthāneva.</paragraph>
    <centered>Saññāsuttādivaṇṇanā niṭṭhitā.</centered>
    <subhead>6-10. Sājīvasuttādivaṇṇanā</subhead>
    <paragraph nr="66-70"> Chaṭṭhe saha ājīvanti etthāti sājīvo, pañhassa pucchanaṃ vissajjanañca. Tenāha ‘‘sājīvoti pañhapucchanañceva pañhavissajjanañcā’’tiādi. Abhisaṅkhatanti citaṃ. Sattamādīni uttānatthāneva.</paragraph>
    <centered>Sājīvasuttādivaṇṇanā niṭṭhitā.</centered>
    <centered>Saññāvaggavaṇṇanā niṭṭhitā.</centered>
  </text>
</tree>
