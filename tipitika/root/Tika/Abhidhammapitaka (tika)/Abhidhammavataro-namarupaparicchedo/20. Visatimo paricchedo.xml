<?xml version='1.0' encoding='UTF-8'?>
<tree text="20. V&#x12B;satimo paricchedo" target="text">
  <text>
    <subhead>Maggāmaggañāṇadassanavisuddhiniddeso</subhead>
    <hangnum nr="1263"/>
    <gatha type="1"> Kalāpasammasaneneva ,</gatha>
    <gatha type="2">Yogo karaṇiyo siyā;</gatha>
    <gatha type="3">Maggāmagge tu ñāṇaṃ ta-</gatha>
    <gatha type="last">Madhigantuṃ panicchatā.</gatha>
    <hangnum nr="1264"/>
    <gatha type="1"> Paccuppannassa dhammassa, nibbatti udayo mato;</gatha>
    <gatha type="last">Vayo vipariṇāmoti, tasseva samudīritā.</gatha>
    <hangnum nr="1265"/>
    <gatha type="1"> Anupassanāpi  ñāṇanti, varañāṇena desitaṃ;</gatha>
    <gatha type="last">So panevaṃ pajānāti, yogāvacaramāṇavo.</gatha>
    <hangnum nr="1266"/>
    <gatha type="1"> Imassa nāmarūpassa, pubbe uppattito pana;</gatha>
    <gatha type="last">Nicayo rāsi vā natthi, tathā uppajjatopi ca.</gatha>
    <hangnum nr="1267"/>
    <gatha type="1"> Rāsito nicayā vāpi, natthi āgamananti ca;</gatha>
    <gatha type="last">Tathā nirujjhamānassa, na disāgamananti ca.</gatha>
    <hangnum nr="1268"/>
    <gatha type="1"> Niruddhassāpi ekasmiṃ, ṭhāne natthi cayoti ca;</gatha>
    <gatha type="last">Ettha vīṇūpamā vuttā, etassatthassa dīpane.</gatha>
    <hangnum nr="1269"/>
    <gatha type="1"> Udabbayamanakkāramevaṃ saṅkhepato pana;</gatha>
    <gatha type="last">Katvā tasseva ñāṇassa, vibhaṅgassa vasena tu.</gatha>
    <hangnum nr="1270"/>
    <gatha type="1"> ‘‘Avijjāsamudayā rūpasamudayo’’ti hi ādinā;</gatha>
    <gatha type="last">Nayenekekakhandhassa, udayabbayadassane.</gatha>
    <hangnum nr="1271"/>
    <gatha type="1"> Dasa dasāti katvāna, vuttā paññāsalakkhaṇā;</gatha>
    <gatha type="last">Tesaṃ pana vasenāpi, dhamme samanupassati.</gatha>
    <hangnum nr="1272"/>
    <gatha type="1"> Evaṃ rūpudayo hoti, evamassa vayo iti;</gatha>
    <gatha type="last">Udeti evaṃ rūpampi, evaṃ rūpaṃ tu veti ca.</gatha>
    <hangnum nr="1273"/>
    <gatha type="1"> Evaṃ  paccayatopettha, khaṇato udayabbayaṃ;</gatha>
    <gatha type="last">Passato sabbadhammā ca, pākaṭā honti tassa te.</gatha>
    <hangnum nr="1274"/>
    <gatha type="1"> Udake daṇḍarājīva, āraggeriva sāsapo;</gatha>
    <gatha type="last">Vijjuppādāva dhammā te, parittaṭṭhāyino siyuṃ.</gatha>
    <hangnum nr="1275"/>
    <gatha type="1"> Kadalīsupinālātacakkamāyupamā ime;</gatha>
    <gatha type="last">Asārā pana nissārā, hutvā khāyanti yogino.</gatha>
    <hangnum nr="1276"/>
    <gatha type="1"> Evamettāvatā  tena, udayabbayadassanaṃ;</gatha>
    <gatha type="last">Lakkhaṇāni ca paññāsa, paṭivijjha ṭhitaṃ pana.</gatha>
    <hangnum nr="1277"/>
    <gatha type="1"> Ñāṇaṃ  adhigataṃ hoti, taruṇaṃ paṭhamaṃ pana;</gatha>
    <gatha type="last">Yassa cādhigamā yogī, hotāraddhavipassako.</gatha>
    <hangnum nr="1278"/>
    <gatha type="1"> Vipassanāya hetāya,</gatha>
    <gatha type="2">Karuṇāyātha yogino;</gatha>
    <gatha type="3">Vipassakassa jāyante,</gatha>
    <gatha type="last">Upaklesā dasevime.</gatha>
    <hangnum nr="1279"/>
    <gatha type="1"> Obhāso pīti passaddhi, ñāṇaṃ saddhā satī sukhaṃ;</gatha>
    <gatha type="last">Upekkhā vīriyaṃ nikantīti, upaklesā dasevime.</gatha>
    <hangnum nr="1280"/>
    <gatha type="1"> Sampattapaṭivedhassa, sotāpannādinopi ca;</gatha>
    <gatha type="last">Tathā vippaṭipannassa, upaklesā na jāyare.</gatha>
    <hangnum nr="1281"/>
    <gatha type="1"> Sammāva paṭipannassa, yuttayogassa bhikkhuno;</gatha>
    <gatha type="last">Sadā vipassakasseva, uppajjanti kirassu te.</gatha>
    <hangnum nr="1282"/>
    <gatha type="1"> Vipassanāya obhāso, obhāsoti pavuccati;</gatha>
    <gatha type="last">Tasmiṃ pana samuppanne, yogāvacarabhikkhu so.</gatha>
    <hangnum nr="1283"/>
    <gatha type="1"> Maggappatto phalappatto, ahamasmīti gaṇhati;</gatha>
    <gatha type="last">Amaggaṃyeva maggoti, tassevaṃ pana gaṇhato.</gatha>
    <hangnum nr="1284"/>
    <gatha type="1"> Evaṃ  vipassanāvīthi,</gatha>
    <gatha type="2">Okkantā nāma hoti sā;</gatha>
    <gatha type="3">Obhāsameva so bhikkhu,</gatha>
    <gatha type="last">Assādento nisīdati.</gatha>
    <hangnum nr="1285"/>
    <gatha type="1">Pīti vippassanāpīti, tassa tasmiṃ khaṇe pana;</gatha>
    <gatha type="last">Tadā pañcavidhā pīti, jāyante khuddikādikā.</gatha>
    <hangnum nr="1286"/>
    <gatha type="1"> Vipassanāya passaddhi, passaddhīti pavuccati;</gatha>
    <gatha type="last">Yogino kāyacittāni, passaddhāneva honti hi.</gatha>
    <hangnum nr="1287"/>
    <gatha type="1"> Lahūni  ca mudūneva, kammaññāneva honti hi;</gatha>
    <gatha type="last">Passaddhādīhi so bhikkhu, anuggahitamānaso.</gatha>
    <hangnum nr="1288"/>
    <gatha type="1"> Amānusiṃ ratiṃ nāma,</gatha>
    <gatha type="2">Anubhoti anuttaraṃ;</gatha>
    <gatha type="3">Yaṃ sandhāya ca gāthāyo,</gatha>
    <gatha type="last">Bhāsitā hi mahesinā.</gatha>
    <hangnum nr="1289"/>
    <gatha type="1"> ‘‘Suññāgāraṃ paviṭṭhassa, santacittassa bhikkhuno;</gatha>
    <gatha type="last">Amānusī rati hoti, sammā dhammaṃ vipassato.</gatha>
    <hangnum nr="1290"/>
    <gatha type="1"> ‘‘Yato yato sammasati, khandhānaṃ udayabbayaṃ;</gatha>
    <gatha type="last">Labhatī pītipāmojjaṃ, amataṃ taṃ vijānata’’nti.</gatha>
    <hangnum nr="1291"/>
    <gatha type="1">Ñāṇādayo upaklesā, ñeyyā vuttanayenidha;</gatha>
    <gatha type="last">Ete dasa upaklesā, vajjanīyāva yoginā.</gatha>
    <hangnum nr="1292"/>
    <gatha type="1"> Etthobhāsādayo dhammā,</gatha>
    <gatha type="2">Upaklesassa vatthuto;</gatha>
    <gatha type="3">Upaklesāti niddiṭṭhā,</gatha>
    <gatha type="last">Upaklesanikanti tu.</gatha>
    <hangnum nr="1293"/>
    <gatha type="1"> Taṃ  tamāvajjamānassa, bhāvanā parihāyati;</gatha>
    <gatha type="last">Asatte sattasaññī ca, hoti appassuto naro.</gatha>
    <hangnum nr="1294"/>
    <gatha type="1"> Sabbobhāsādayo  dhamme, na maggoti vicārayaṃ;</gatha>
    <gatha type="last">Maggo vipassanāñāṇaṃ, iccevaṃ pana paṇḍito.</gatha>
    <hangnum nr="1295"/>
    <gatha type="1"> Vavatthapeti maggañca, amaggañceva cetasā;</gatha>
    <gatha type="last">Tassa cevaṃ ayaṃ maggo, nāyaṃ maggoti yogino.</gatha>
    <hangnum nr="1296"/>
    <gatha type="1"> Maggāmaggañca viññāya, ṭhitañāṇamidaṃ pana;</gatha>
    <gatha type="last">Maggāmaggesuñāṇanti, bhūriñāṇena desitaṃ.</gatha>
    <hangnum nr="1297"/>
    <gatha type="1"> Maggāmaggañāṇadassanesu  kovidā,</gatha>
    <gatha type="2">Sārāsāravedino samāhitāhitā;</gatha>
    <gatha type="3">Maggāmaggañāṇadassananti taṃ idaṃ,</gatha>
    <gatha type="last">Buddhā buddhasāvakā vadanti vādino.</gatha>
    <centered>Iti abhidhammāvatāre maggāmaggañāṇadassanavisuddhiniddeso</centered>
    <centered>Nāma vīsatimo paricchedo.</centered>
  </text>
</tree>
