<?xml version='1.0' encoding='UTF-8'?>
<tree text="V&#x12B;satimo paricchedo" target="text">
  <text>
    <subhead>20. Kalāpakathā</subhead>
    <hangnum nr="754"/>
    <gatha type="1"> Iti  vuttappakārena, sabbaṃ rūpampi piṇḍitaṃ;</gatha>
    <gatha type="last">Sahavuttiniyāmena, ekavīsavidhaṃ kathaṃ.</gatha>
    <hangnum nr="755"/>
    <gatha type="1"> Kammaṃ cittotukāhārasamuṭṭhānā yathākkamaṃ;</gatha>
    <gatha type="last">Nava cha caturo dve ca, kalāpā ekavīsati.</gatha>
    <hangnum nr="756"/>
    <gatha type="1"> Jīvitañcāvinibbhoga-rūpāni ca yathākkamaṃ;</gatha>
    <gatha type="last">Cakkhādikehi yojetvā, dasakā aṭṭha dīpitā.</gatha>
    <hangnum nr="757"/>
    <gatha type="1"> Cakkhusotaghānajivhādasakā ca catubbidhā;</gatha>
    <gatha type="last">Kāyitthipumbhāvavatthudasakā ca tathāpare.</gatha>
    <hangnum nr="758"/>
    <gatha type="1"> Jīvitenāvinibbhogarūpāni navakanti ca;</gatha>
    <gatha type="last">Navete kammajā nāma, kalāpā samudīritā.</gatha>
    <hangnum nr="759"/>
    <gatha type="1"> Avinibbhogarūpāni, suddhaṭṭhakamathāparaṃ;</gatha>
    <gatha type="last">Kāyaviññattinavakaṃ, kāyaviññattiyā saha.</gatha>
    <hangnum nr="760"/>
    <gatha type="1"> Vacīviññattidasakaṃ, saddena sahavuttito;</gatha>
    <gatha type="last">Lahutādekādasakaṃ, tiṇṇannaṃ saha sambhavā.</gatha>
    <hangnum nr="761"/>
    <gatha type="1"> Kāyaviññattilahutādīhi dvādasakaṃ bhave;</gatha>
    <gatha type="last">Vacīviññattilahutādīhi terasakaṃ tathā.</gatha>
    <hangnum nr="762"/>
    <gatha type="1"> Iti cittasamuṭṭhānā, kalāpā cha pakāsitā;</gatha>
    <gatha type="last">Rūpākāravikārampi, saṅgahetvā yathārahaṃ.</gatha>
    <hangnum nr="763"/>
    <gatha type="1"> Suddhaṭṭhakaṃ  tu paṭhamaṃ, saddena navakaṃ bhave;</gatha>
    <gatha type="last">Lahutādekādasakaṃ, lahutādīhi tīhipi.</gatha>
    <hangnum nr="764"/>
    <gatha type="1"> Saddena  lahutādīhi, tathā dvādasakanti ca;</gatha>
    <gatha type="last">Kalāpā utusambhūtā, catudhāva pakittitā.</gatha>
    <hangnum nr="765"/>
    <gatha type="1"> Suddhaṭṭhakañca paṭhamaṃ, āhārajamathāparaṃ;</gatha>
    <gatha type="last">Lahutādekādasakaṃ, iti dve ojajā matā.</gatha>
    <hangnum nr="766"/>
    <gatha type="1"> Kalāpānaṃ paricchedalakkhaṇattā vicakkhaṇā;</gatha>
    <gatha type="last">Na kalāpaṅgamiccāhu, ākāsaṃ lakkhaṇāni ca.</gatha>
    <hangnum nr="767"/>
    <gatha type="1"> Tattha cekūnanavuti, tesaṭṭhi ca yathākkamaṃ;</gatha>
    <gatha type="last">Tālīsekūnavīsā ca, kalāpaṅgāni tāni ca.</gatha>
    <hangnum nr="768"/>
    <gatha type="1"> Lakkhaṇākāsarūpāni, kalāpesu tahiṃ tahiṃ;</gatha>
    <gatha type="last">Pañca pañceti rūpāni, tisataṃ soḷasādhikaṃ.</gatha>
    <hangnum nr="769"/>
    <gatha type="1"> Agahītaggahaṇena, aṭṭhavīsavidhānipi;</gatha>
    <gatha type="last">Rūpakoṭṭhāsanāmena, pañcavīsati bhāvaye.</gatha>
    <hangnum nr="770"/>
    <gatha type="1"> Bhūtattayaṃ tu phoṭṭhabbaṃ, katvāpacayasantatiṃ;</gatha>
    <gatha type="last">Jātimekañca katvā vā, vinātha hadayaṃ tahiṃ.</gatha>
    <hangnum nr="771"/>
    <gatha type="1">Dhammasaṅgaṇiyaṃ hetaṃ, rūpakaṇḍe sarūpato;</gatha>
    <gatha type="last">Vatthurūpaṃ na niddiṭṭhaṃ, paṭṭhāne desitaṃ tu taṃ.</gatha>
    <hangnum nr="772"/>
    <gatha type="1"> Dve saddanavakā ceva,</gatha>
    <gatha type="2">Tayo suddhaṭṭhakāpi ca;</gatha>
    <gatha type="3">Dve dve cittotusambhūtā,</gatha>
    <gatha type="last">Eko āhārajoti ca.</gatha>
    <hangnum nr="773"/>
    <gatha type="1"> Tesamuṭṭhānikā pañca, kammajāni naveti ca;</gatha>
    <gatha type="last">Rūparūpavasenete, kalāpā cuddaseritā.</gatha>
    <hangnum nr="774"/>
    <gatha type="1"> Dasakesveva saṅgayha, jīvitanavakaṃ tahiṃ;</gatha>
    <gatha type="last">Bhāvaddasakamekaṃ vā, katvā vatthuṃ vinā tathā.</gatha>
    <hangnum nr="775"/>
    <gatha type="1"> Saddā  cittotujā dveva, tesamuṭṭhānikā tayo;</gatha>
    <gatha type="last">Suddhaṭṭhakā ca satteva, kammajā dasakāni ca.</gatha>
    <hangnum nr="776"/>
    <gatha type="1"> Channavūtividhaṃ tattha, rūpaṃ bhāsanti paṇḍitā;</gatha>
    <gatha type="last">Agahītaggahaṇena, aṭṭhārasavidhaṃ bhave.</gatha>
    <hangnum nr="777"/>
    <gatha type="1"> Tesameva kalāpānaṃ, sattakacchakkapañcakā;</gatha>
    <gatha type="last">Catukkā ca tikadvikā, ekakā ca yathārahaṃ.</gatha>
    <hangnum nr="778"/>
    <gatha type="1"> Dve satta nava cha tayo, tayopi ca yathākkamaṃ;</gatha>
    <gatha type="last">Cattāroti catuttiṃsa, sahavuttikarāsayo.</gatha>
    <hangnum nr="779"/>
    <gatha type="1"> Cakkhusotaghānajivhā-kāyavatthuvasā siyuṃ;</gatha>
    <gatha type="last">Itthipumbhāvadasakasahitā sattakā dvidhā.</gatha>
    <hangnum nr="780"/>
    <gatha type="1"> Cakkhusotaghānahīnā, paccekaṃ dve sabhāvakā;</gatha>
    <gatha type="last">Abhāvato bhāvahīno, itthaṃ chakkāpi sattadhā.</gatha>
    <hangnum nr="781"/>
    <gatha type="1"> Cakkhusotavihīnā ca,</gatha>
    <gatha type="2">Cakkhughānavihīnakā;</gatha>
    <gatha type="3">Sotaghānavihīnā ca,</gatha>
    <gatha type="last">Sabhāvā dve tayo tayo.</gatha>
    <hangnum nr="782"/>
    <gatha type="1"> Cakkhādekekato hīnā,</gatha>
    <gatha type="2">Tividhāpi abhāvato;</gatha>
    <gatha type="3">Iccevaṃ pañcakā nāma,</gatha>
    <gatha type="last">Navakā rāsayo siyuṃ.</gatha>
    <hangnum nr="783"/>
    <gatha type="1"> Cakkhādittayahīnāva, ekato dve sabhāvakā;</gatha>
    <gatha type="last">Cakkhādittayato dvīhi, tayo hīnā abhāvakā.</gatha>
    <hangnum nr="784"/>
    <gatha type="1"> Rūpaloke cakkhusota-vatthujīvitanavakā;</gatha>
    <gatha type="last">Cattārova kalāpāti, catukkā cha yathārahaṃ.</gatha>
    <hangnum nr="785"/>
    <gatha type="1"> Jivhākāyavatthuvasā ,</gatha>
    <gatha type="2">Abhāvo dve sabhāvakā;</gatha>
    <gatha type="3">Kāyabhāvavatthuvasā,</gatha>
    <gatha type="last">Iti honti tayo tikā.</gatha>
    <hangnum nr="786"/>
    <gatha type="1"> Kāyavatthuvaseneko, dve ca cittotusambhavā;</gatha>
    <gatha type="last">Saddanavakaṭṭhakāti, dukā ca tividhā siyuṃ.</gatha>
    <hangnum nr="787"/>
    <gatha type="1"> Jīvitanavakañcekaṃ, tesamuṭṭhānikāni ca;</gatha>
    <gatha type="last">Suddhaṭṭhakāni tīṇīti, cattāro ekakā siyuṃ.</gatha>
    <hangnum nr="788"/>
    <gatha type="1">Catuttiṃsa paniccete, sandhiyañca pavattiyaṃ;</gatha>
    <gatha type="last">Rūparūpakalāpānaṃ, rāsayo honti sambhavā.</gatha>
    <hangnum nr="789"/>
    <gatha type="1"> Sattati saṭṭhimiccevamādinā ca yathārahaṃ;</gatha>
    <gatha type="last">Kalāparāsirūpāni, tattha tattha vibhāvaye.</gatha>
    <hangnum nr="790"/>
    <gatha type="1"> Soḷasa pañcadasetiādibhedavasāpi ca;</gatha>
    <gatha type="last">Agahītaggahaṇena, tattha tattha viniddise.</gatha>
    <hangnum nr="791"/>
    <gatha type="1"> Catucattālīsasataṃ, kalāpā honti piṇḍitā;</gatha>
    <gatha type="last">Chabbīsa tattha rūpāni, sahassañca catussataṃ.</gatha>
    <hangnum nr="792"/>
    <gatha type="1"> Iccāpāyacatukke ca, kāme sugatisattake;</gatha>
    <gatha type="last">Rūpe ca pañcadasake, asaññāpāyabhūmiyaṃ.</gatha>
    <hangnum nr="793"/>
    <gatha type="1"> Catukoṭṭhāsikesveva, sattavīsavidhesupi;</gatha>
    <gatha type="last">Jātiṭṭhānesu sattānaṃ, sandhiyañca pavattiyaṃ.</gatha>
    <hangnum nr="794"/>
    <gatha type="1"> Indriyabaddhasantāne, tathānindriyakamhi ca;</gatha>
    <gatha type="last">Bahisaṅkhārasantāne, matakāye ca sambhavā.</gatha>
    <hangnum nr="795"/>
    <gatha type="1"> Labbhamānakalāpā ca, kalāpānañca rāsayo;</gatha>
    <gatha type="last">Tattha vitthārasaṅkhepā, rūpānaṃ gaṇanāpi ca.</gatha>
    <hangnum nr="796"/>
    <gatha type="1"> Ettha  rūpā avuttā hi, yathāvuttānusārato;</gatha>
    <gatha type="last">Vitthāretvāna viññeyyā, sabbathāpi ca viññunāti.</gatha>
    <centered>Iti rūpavibhāge kalāpakathā niṭṭhitā.</centered>
    <centered>Vīsatimo paricchedo.</centered>
  </text>
</tree>
