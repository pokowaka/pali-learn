<?xml version='1.0' encoding='UTF-8'?>
<tree text="Cuddasamo paricchedo" target="text">
  <text>
    <subhead>14. Rāsisambhavakathā</subhead>
    <hangnum nr="490"/>
    <gatha type="1"> Naveva  yevāpanakā, aṭṭhārasa ca rāsayo;</gatha>
    <gatha type="last">Navabhiṃsatisambhinnā, dasa dve savibhattikā.</gatha>
    <hangnum nr="491"/>
    <gatha type="1"> Ekadvayaticatuchasattaṭṭhānānavajjake;</gatha>
    <gatha type="last">Sattavīsati satteko, dvayameko punekako.</gatha>
    <hangnum nr="492"/>
    <gatha type="1"> Daseva yevāpanakā, ekādasa ca rāsayo;</gatha>
    <gatha type="last">Aṭṭhavīsatisambhinnā, daseva savibhattikā.</gatha>
    <hangnum nr="493"/>
    <gatha type="1"> Ekadvayaticatukkachaṭṭhānaniyatā pana;</gatha>
    <gatha type="last">Aṭṭhārasa ca satteko, eko cekova pāpake.</gatha>
    <hangnum nr="494"/>
    <gatha type="1"> Dve yevāpanakā honti, rāsayo ca catubbidhā;</gatha>
    <gatha type="last">Terasettha asambhinnā, tayova savibhattikā.</gatha>
    <hangnum nr="495"/>
    <gatha type="1"> Ekadvayatikaṭṭhānā, dasa dveko ahetuke;</gatha>
    <gatha type="last">Iccānavajjā sāvajjā-hetuke yoganicchayo.</gatha>
    <hangnum nr="496"/>
    <gatha type="1"> Sattāpi  natthi sāvajje, niravajje pakāsako;</gatha>
    <gatha type="last">Ahetuke ca maggādirāsayo natthi cuddasa.</gatha>
    <hangnum nr="497"/>
    <gatha type="1"> Anavajjā tu sāvajje, sāvajjakānavajjake;</gatha>
    <gatha type="last">Cittuppādamhi nattheva, natthobhayamahetuke.</gatha>
    <hangnum nr="498"/>
    <gatha type="1"> Sāvajjā pana sāvajje, anavajjānavajjake;</gatha>
    <gatha type="last">Gahetabbā tu sabbattha, sādhāraṇā pakiṇṇakā.</gatha>
    <hangnum nr="499"/>
    <gatha type="1"> Jhānapañcakacittesu, sattasaṭṭhisu niddise;</gatha>
    <gatha type="last">Jhānaṅgayogabhedena, rāsibhedaṃ tahiṃ tahiṃ.</gatha>
    <hangnum nr="500"/>
    <gatha type="1"> Catuchakkānavajjesu , ñāṇapītikataṃ tathā;</gatha>
    <gatha type="last">Catuvīsa parittesu, catudhā bhedamuddise.</gatha>
    <hangnum nr="501"/>
    <gatha type="1"> Sarāgavītarāgānaṃ, appamaññāpavattiyaṃ;</gatha>
    <gatha type="last">Karuṇāmuditā honti, kāmapuññamahākriye.</gatha>
    <hangnum nr="502"/>
    <gatha type="1"> Upacārappanāpattā, sukhitā sattagocarā;</gatha>
    <gatha type="last">Tasmā na pañcamāruppe, mahāpāke anuttare.</gatha>
    <hangnum nr="503"/>
    <gatha type="1"> Sotāpatitupekkhāsu, parikammādisambhave;</gatha>
    <gatha type="last">Jhānānaṃ tulyapākattā, tappākesu ca labbhare.</gatha>
    <hangnum nr="504"/>
    <gatha type="1"> Viratī ca sarāgānaṃ, vītikkamanasambhavā;</gatha>
    <gatha type="last">Sampatte ca samādāne, kāmapuññesu labbhare.</gatha>
    <hangnum nr="505"/>
    <gatha type="1"> Taṃtaṃdvārikadussilya-cetanucchedakiccato;</gatha>
    <gatha type="last">Magge ca tulyapākattā, phale ca niyatā siyuṃ.</gatha>
    <hangnum nr="506"/>
    <gatha type="1"> Pavattākāravisayabhinnā pañcāpi sambhavā;</gatha>
    <gatha type="last">Lokiye labbhamānāpi, visuṃ ceva siyuṃ na vā.</gatha>
    <hangnum nr="507"/>
    <gatha type="1"> Pāpā labbhanti pāpesu, satta chakkekakā kamā;</gatha>
    <gatha type="last">Sarūpayevobhayakā, niyataṭṭha chaḷetare.</gatha>
    <hangnum nr="508"/>
    <gatha type="1"> Sādhāraṇā ca sabbattha, yathāvuttā pakiṇṇakā;</gatha>
    <gatha type="last">Tattha cekaggatā natthi, indriyādīsu kaṅkhite.</gatha>
    <hangnum nr="509"/>
    <gatha type="1"> Chandādhimokkhā  yevāpi, vīsekādasavajjite;</gatha>
    <gatha type="last">Uddhaccamekādasasu, majjhattamanavajjake.</gatha>
    <hangnum nr="510"/>
    <gatha type="1"> Sabbattha manasikāro, tidvekadvitikāpare;</gatha>
    <gatha type="last">Aṭṭhaṭṭhavīsacatūsu, pañcadvīsu yathākkamaṃ.</gatha>
    <hangnum nr="511"/>
    <gatha type="1"> Samudāyavasenettha, uddhaccaviratittayaṃ;</gatha>
    <gatha type="last">Savibhattikamaññattha, avibhattikameva taṃ.</gatha>
    <hangnum nr="512"/>
    <gatha type="1"> Cittuppādesu  tenetaṃ, vibhattiavibhattikaṃ;</gatha>
    <gatha type="last">Iti sādhu sallakkheyya, sambhavāsambhavaṃ budhoti.</gatha>
    <centered>Iti cetasikavibhāge rāsisambhavakathā niṭṭhitā.</centered>
    <centered>Cuddasamo paricchedo.</centered>
  </text>
</tree>
