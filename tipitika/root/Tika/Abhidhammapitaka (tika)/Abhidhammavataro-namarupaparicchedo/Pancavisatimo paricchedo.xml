<?xml version='1.0' encoding='UTF-8'?>
<tree text="Pa&#xF1;cav&#x12B;satimo paricchedo" target="text">
  <text>
    <subhead>25. Vipassanāvuddhikathā</subhead>
    <hangnum nr="981"/>
    <gatha type="1"> Sīlacittadiṭṭhikaṅkhāvitaraṇavisuddhiyo ;</gatha>
    <gatha type="last">Patvā kalāpato tāva, sammaseyya tato paraṃ.</gatha>
    <hangnum nr="982"/>
    <gatha type="1"> Kalāpato sammasanaṃ, udayabbayadassanaṃ;</gatha>
    <gatha type="last">Bhaṅgañāṇaṃ bhayañāṇaṃ, tathādīnavanibbidā.</gatha>
    <hangnum nr="983"/>
    <gatha type="1"> Muccitukamyatāñāṇaṃ, paṭisaṅkhānupassanā;</gatha>
    <gatha type="last">Saṅkhārupekkhānulomamiccānukkamato ṭhitā.</gatha>
    <hangnum nr="984"/>
    <gatha type="1"> Vipassanāti cakkhātā, dasañāṇaparamparā;</gatha>
    <gatha type="last">Lakkhaṇattayamāhacca, saṅkhāresu pavattati.</gatha>
    <hangnum nr="985"/>
    <gatha type="1"> Tasmā kalāpato tāva, sammaseyya tilakkhaṇaṃ;</gatha>
    <gatha type="last">Sammasitvā atītādikhandhāyatanadhātuyo.</gatha>
    <hangnum nr="986"/>
    <gatha type="1"> Aniccā te khayaṭṭhena, khandhā dukkhā bhayaṭṭhato;</gatha>
    <gatha type="last">Anattā asārakaṭṭhena, iccābhiṇhaṃ vicintayaṃ.</gatha>
    <hangnum nr="987"/>
    <gatha type="1"> Tassevaṃ sammasantassa, upaṭṭhāti tilakkhaṇaṃ;</gatha>
    <gatha type="last">Saṅkhāresu tato yogī, khaṇasantatiaddhato.</gatha>
    <hangnum nr="988"/>
    <gatha type="1"> Paccuppannāna dhammānaṃ, udayañca vayaṃ tathā;</gatha>
    <gatha type="last">Paññāsākārabhedehi, anupassati tattha hi.</gatha>
    <hangnum nr="989"/>
    <gatha type="1"> Avijjātaṇhākammānaṃ, udayā ca nirodhato;</gatha>
    <gatha type="last">Samudayā nirodhā ca, pañcannaṃ dassitā tathā.</gatha>
    <hangnum nr="990"/>
    <gatha type="1"> Rūpassāhārato  tiṇṇaṃ, phassato nāmarūpato;</gatha>
    <gatha type="last">Viññāṇasseti sabbepi, cattālīsa samissitā.</gatha>
    <hangnum nr="991"/>
    <gatha type="1"> Nibbattilakkhaṇaṃ  bhaṅga-</gatha>
    <gatha type="2">Lakkhaṇañcettha passato;</gatha>
    <gatha type="3">Khaṇatodayato ceti,</gatha>
    <gatha type="last">Samapaññāsa honti te.</gatha>
    <hangnum nr="992"/>
    <gatha type="1"> Iti khandhamukhenete, vibhattā udayabbayā;</gatha>
    <gatha type="last">Āyatannādibhedehi, yojetabbā yathārahaṃ.</gatha>
    <hangnum nr="993"/>
    <gatha type="1"> Udayañca vayañcevaṃ, passato tassa yogino;</gatha>
    <gatha type="last">Vibhūtā honti saṅkhārā, samuṭṭhāti tilakkhaṇaṃ.</gatha>
    <hangnum nr="994"/>
    <gatha type="1"> Bodhipakkhiyadhammā ca,</gatha>
    <gatha type="2">Te passanti visesato;</gatha>
    <gatha type="3">Tato jāyantupaklesā,</gatha>
    <gatha type="last">Dasopaklesavatthukā.</gatha>
    <hangnum nr="995"/>
    <gatha type="1"> Obhāso pīti passaddhi, adhimokkho ca paggaho;</gatha>
    <gatha type="last">Sukhaṃ ñāṇamupaṭṭhānaṃ, upekkhā ca nikanti ca.</gatha>
    <hangnum nr="996"/>
    <gatha type="1"> Taṇhāmānadiṭṭhiggāhavasena tividhepi te;</gatha>
    <gatha type="last">Assādento unnamanto, mamāyanto kilissati.</gatha>
    <hangnum nr="997"/>
    <gatha type="1"> Maggaṃ phalañca nibbānaṃ, pattosmīti akovido;</gatha>
    <gatha type="last">Vekkhabujjhāti maññanto, pappoti adhimāniko.</gatha>
    <hangnum nr="998"/>
    <gatha type="1"> Maggādayo na hontete,</gatha>
    <gatha type="2">Taṇhāgāhādivatthuto;</gatha>
    <gatha type="last">Taṇhāmānadiṭṭhiyo cupaklesā paripanthakā.</gatha>
    <hangnum nr="999"/>
    <gatha type="1"> Porāṇameva khandhānaṃ, udayabbayadassanaṃ;</gatha>
    <gatha type="last">Tilakkhaṇārammaṇato, maggo nibbānapaccayo.</gatha>
    <hangnum nr="1000"/>
    <gatha type="1"> Iti  maggaṃ amaggañca, visodhentassa sijjhati;</gatha>
    <gatha type="last">Visuddhi ca maggāmaggañāṇadassananāmikā.</gatha>
    <hangnum nr="1001"/>
    <gatha type="1"> Tathāparā  visuddhīnaṃ, udayabbayadassanaṃ;</gatha>
    <gatha type="last">Ādiṃ katvā paṭipadāñāṇadassananāmikā.</gatha>
    <hangnum nr="1002"/>
    <gatha type="1"> Pacchā saṃklesavikkhepavisuddhantaṃ yathā pure;</gatha>
    <gatha type="last">Paṭipajjati medhāvī, udayabbayadassanaṃ.</gatha>
    <hangnum nr="1003"/>
    <gatha type="1"> Iti khodayabbayānupassanāñāṇavīthiyaṃ;</gatha>
    <gatha type="last">Sikkhantassācireneva, paripakkā vipassanā.</gatha>
    <hangnum nr="1004"/>
    <gatha type="1"> Pahāyodayavohāraṃ, vayamevādhimuccato;</gatha>
    <gatha type="last">Uppādābhogamohāya, bhaṅgamevānutiṭṭhati.</gatha>
    <hangnum nr="1005"/>
    <gatha type="1"> Tato nijjharadhārāva, gaṅgāvārodakaṃ viya;</gatha>
    <gatha type="last">Bhijjamānatiṇāniva, paṭipajjā sikhā viya.</gatha>
    <hangnum nr="1006"/>
    <gatha type="1"> Patante ca vayante ca, bhijjanticceva saṅkhate;</gatha>
    <gatha type="last">Passato tassa bhaṅgānupassanāñāṇamīritaṃ.</gatha>
    <hangnum nr="1007"/>
    <gatha type="1"> Tato bhayānupassanā, sabhayāti vipassato;</gatha>
    <gatha type="last">Ādīnavānupassanā-ñāṇaṃ ādīnavāti ca.</gatha>
    <hangnum nr="1008"/>
    <gatha type="1"> Nibbidānupassanā ca, nibbindantassa yogino;</gatha>
    <gatha type="last">Muccitukamyatāñāṇaṃ, tato muccitumicchato.</gatha>
    <hangnum nr="1009"/>
    <gatha type="1"> Niccā ce na nirujjheyya, na bādheyya sukhā yadi;</gatha>
    <gatha type="last">Vase vatteyya attā ce, tadabhāvā na te tathā.</gatha>
    <hangnum nr="1010"/>
    <gatha type="1"> Suṭṭhu muccitumiccevaṃ, paṭipaccakkhato tato;</gatha>
    <gatha type="last">Paṭisaṅkhānupassanā-ñāṇaṃ jātanti vuccati.</gatha>
    <hangnum nr="1011"/>
    <gatha type="1"> Sādhukaṃ paṭisaṅkhāya, saṅkhāresu tilakkhaṇaṃ;</gatha>
    <gatha type="last">Supariññātasaṅkhāre, tatheva paṭipassati.</gatha>
    <hangnum nr="1012"/>
    <gatha type="1"> Aniccā dukkhānattā ca, saṅkhārāva na cāparo;</gatha>
    <gatha type="last">Attā vā attanīyaṃ vā, nāhaṃ na tu mamāti ca.</gatha>
    <hangnum nr="1013"/>
    <gatha type="1"> Tatova  tattha majjhatto, nandirāgavinissaṭo;</gatha>
    <gatha type="last">Attattaniyabhāvena, saṅkhāresvajjhupekkhati.</gatha>
    <hangnum nr="1014"/>
    <gatha type="1"> Saṅkhārupekkhāsaṅkhātaṃ, ñāṇaṃ tassa itīritaṃ;</gatha>
    <gatha type="last">Tato vuṭṭhānaghaṭitaṃ, anulomanti vuccati.</gatha>
    <hangnum nr="1015"/>
    <gatha type="1"> Supariññātasaṅkhāre, susammaṭṭhatilakkhaṇe;</gatha>
    <gatha type="last">Upekkhantassa tasseva, sikhāpattā vipassanā.</gatha>
    <hangnum nr="1016"/>
    <gatha type="1"> Saṅkhāradhamme ārabbha, tāva kālaṃ pavattati;</gatha>
    <gatha type="last">Tīradassīva sakuṇo, yāva pāraṃ na passati.</gatha>
    <hangnum nr="1017"/>
    <gatha type="1"> Yadā passati nibbānaṃ, vuṭṭhānagahitā tadā;</gatha>
    <gatha type="last">Vuṭṭhānagāminī nāma, sānulomā pavuccati.</gatha>
    <hangnum nr="1018"/>
    <gatha type="1"> Iti dvīhi visuddhīhi, visuddhāya vipassato;</gatha>
    <gatha type="last">Vipassanāpaṭipadaṃ, pūretīti pavuccatīti.</gatha>
    <centered>Iti nibbānavibhāge vipassanāvuddhikathā niṭṭhitā.</centered>
    <centered>Pañcavīsatimo paricchedo.</centered>
  </text>
</tree>
