<?xml version='1.0' encoding='UTF-8'?>
<tree text="Catuttho paricchedo" target="text">
  <text>
    <subhead>4. Vīthiparikammakathā</subhead>
    <hangnum nr="126"/>
    <gatha type="1"> Paṭhamāvajjanaṃ pañca-dasannaṃ parato bhave;</gatha>
    <gatha type="last">Dutiyāvajjanaṃ hoti, ekavīsatito paraṃ.</gatha>
    <hangnum nr="127"/>
    <gatha type="1"> Ekamhā  pañcaviññāṇaṃ, pañcamhā sampaṭicchanaṃ;</gatha>
    <gatha type="last">Sukhasantīraṇaṃ hoti, pañcavīsatito paraṃ.</gatha>
    <hangnum nr="128"/>
    <gatha type="1"> Sattatiṃsatito hoti, upekkhātīraṇadvayaṃ;</gatha>
    <gatha type="last">Voṭṭhabbanasarūpānaṃ, dvinnaṃ kāmajavā paraṃ.</gatha>
    <hangnum nr="129"/>
    <gatha type="1"> Maggābhiññā paraṃ dvinnaṃ, tiṇṇannaṃ lokiyappanā;</gatha>
    <gatha type="last">Phalā catunnaṃ pañcannaṃ, upariṭṭhaphaladvayaṃ.</gatha>
    <hangnum nr="130"/>
    <gatha type="1"> Bhavanti cattālīsamhā, sukhapākā dvihetukā;</gatha>
    <gatha type="last">Tathekacattālīsamhā, upekkhāya samāyutā.</gatha>
    <hangnum nr="131"/>
    <gatha type="1"> Honti  sattatito kāme, sukhapākā tihetukā;</gatha>
    <gatha type="2">Dvāsattatimhā jāyanti, upekkhāsahitā pana.</gatha>
    <hangnum nr="132"/>
    <gatha type="1"> Ekūnasaṭṭhito rūpa-pākā pākā arūpino;</gatha>
    <gatha type="last">Kamāṭṭhacattālīsamhā, tathekadvitihīnato.</gatha>
    <hangnum nr="133"/>
    <gatha type="1"> Pubbasaṅgahamiccevaṃ, vigaṇetvā vicakkhaṇo;</gatha>
    <gatha type="last">Parasaṅgahasaṅkhyādiṃ, vibhāveyya visārado.</gatha>
    <hangnum nr="134"/>
    <gatha type="1"> Pañcadvārāvajjanato, dasa cittāni dīpaye;</gatha>
    <gatha type="last">Sesāvajjanato pañcacattālīsanti bhāsitaṃ.</gatha>
    <hangnum nr="135"/>
    <gatha type="1"> Pañcaviññāṇato pāpavipākā sampaṭicchanā;</gatha>
    <gatha type="last">Paramekaṃ dvayaṃ puññavipākā sampaṭicchanā.</gatha>
    <hangnum nr="136"/>
    <gatha type="1"> Santīraṇā dvihetumhā, pākā dvādasa jāyare;</gatha>
    <gatha type="last">Tihetukāmapākamhā, ekavīsati labbhare.</gatha>
    <hangnum nr="137"/>
    <gatha type="1"> Rūpāvacarapākamhā, paramekūnavīsati;</gatha>
    <gatha type="last">Navaṭṭhārūpapākamhā, satta chāpi yathākkamaṃ.</gatha>
    <hangnum nr="138"/>
    <gatha type="1"> Paṭighamhā tu satteva, sitamhā teraseritā;</gatha>
    <gatha type="last">Pāpapuññadvihetumhā, ekavīsati bhāvaye.</gatha>
    <hangnum nr="139"/>
    <gatha type="1"> Dvihetukāmakriyato , aṭṭhārasa upekkhakā;</gatha>
    <gatha type="last">Sattarasa sukhopetā, vibhāveyya vicakkhaṇo.</gatha>
    <hangnum nr="140"/>
    <gatha type="1"> Kāmapuññatihetumhā, tettiṃseva upekkhakā;</gatha>
    <gatha type="last">Tepaññāsa sukhopetā, bhavantīti pakāsitaṃ.</gatha>
    <hangnum nr="141"/>
    <gatha type="1"> Tihetukāmakriyato, catuvīsatipekkhakā;</gatha>
    <gatha type="last">Sukhitamhā tu dīpeyya, pañcavīsati paṇḍito.</gatha>
    <hangnum nr="142"/>
    <gatha type="1"> Dasarūpajavamhekā-dasadvādasa  terasa;</gatha>
    <gatha type="last">Yathākkamaṃ pañcadasa, āruppā paridīpaye.</gatha>
    <hangnum nr="143"/>
    <gatha type="1"> Phalamhā cuddasevāhu, maggamhā tu sakaṃ phalaṃ;</gatha>
    <gatha type="last">Paraṃ saṅgahamiccevaṃ, vigaṇeyya visārado.</gatha>
    <hangnum nr="144"/>
    <gatha type="1"> Pubbāparasamodhāna-miti ñatvā tato paraṃ;</gatha>
    <gatha type="last">Vatthuvīthisamodhānaṃ, yathāsambhavamuddise.</gatha>
    <hangnum nr="145"/>
    <gatha type="1"> Pañca vatthūni nissāya, kamato pañcamānasā;</gatha>
    <gatha type="last">Tettiṃsa pana nissāya, hadayaṃ mānasā siyuṃ.</gatha>
    <hangnum nr="146"/>
    <gatha type="1"> Kāmapākamanodhātu-hasituppādamānasā;</gatha>
    <gatha type="last">Dosamūlāni maggo ca, rūpajjhānāva sabbathā.</gatha>
    <hangnum nr="147"/>
    <gatha type="1"> Dasāvasesāpuññāni, kāmapuññamahākriyā;</gatha>
    <gatha type="last">Voṭṭhabbārūpajavanaṃ, satta lokuttarāni ca.</gatha>
    <hangnum nr="148"/>
    <gatha type="1"> Dvecattālīsa cittāni, pañcavokārabhūmiyaṃ;</gatha>
    <gatha type="last">Nissāya hadayaṃ honti, arūpe nissayaṃ vinā.</gatha>
    <hangnum nr="149"/>
    <gatha type="1"> Āruppapākā cattāro, anissāyeti sabbathā;</gatha>
    <gatha type="last">Vitthārenaṭṭhadhā bhinnaṃ, saṅkhepā tividhaṃ bhave.</gatha>
    <hangnum nr="150"/>
    <gatha type="1"> Tecattālīsa nissāya, anissāya catubbidhaṃ;</gatha>
    <gatha type="last">Nissitānissitā sesā, dvecattālīsa mānasā.</gatha>
    <hangnum nr="151"/>
    <gatha type="1"> Pañca cittappanā honti, kamenekekavīthiyaṃ;</gatha>
    <gatha type="last">Manodhātuttikaṃ nāma, pañcadvārikamīritaṃ.</gatha>
    <hangnum nr="152"/>
    <gatha type="1"> Sukhatīraṇavoṭṭhabba-parittajavanā  pana;</gatha>
    <gatha type="last">Ekatiṃsāpi jāyante, chasu vīthīsu sambhavā.</gatha>
    <hangnum nr="153"/>
    <gatha type="1"> Mahāpākā panaṭṭhāpi, upekkhātīraṇadvayaṃ;</gatha>
    <gatha type="last">Chasu dvāresu jāyanti, dasa muttā ca vīthiyā.</gatha>
    <hangnum nr="154"/>
    <gatha type="1"> Cutisandhibhavaṅgānaṃ, vasā pākā mahaggatā;</gatha>
    <gatha type="last">Nava vīthivimuttāti, dasadhā vīthisaṅgaho.</gatha>
    <hangnum nr="155"/>
    <gatha type="1"> Ekadvārikacittāni , pañcachadvārikā tathā;</gatha>
    <gatha type="last">Chadvārikavimuttā ca, vimuttāti ca sabbathā.</gatha>
    <hangnum nr="156"/>
    <gatha type="1"> Chattiṃsa tayekatiṃsa, dasa ceva naveti ca;</gatha>
    <gatha type="last">Ñatvā vīthisamodhānaṃ, gocarañca samuddise.</gatha>
    <hangnum nr="157"/>
    <gatha type="1"> Kamato pañcaviññāṇā, lokuttaramahaggatā;</gatha>
    <gatha type="last">Abhiññāvajjitā sabbā, pañcatālīsa mānasā.</gatha>
    <hangnum nr="158"/>
    <gatha type="1"> Yathāsambhavato honti, rūpādekekagocarā;</gatha>
    <gatha type="last">Pañcagocaramīrenti, manodhātuttikaṃ pana.</gatha>
    <hangnum nr="159"/>
    <gatha type="1"> Santīraṇamahāpākā, parittajavanāni ca;</gatha>
    <gatha type="last">Voṭṭhabbanamabhiññā ca, tecattālīsa sambhavā.</gatha>
    <hangnum nr="160"/>
    <gatha type="1"> Chārammaṇesu hontīti, aṭṭhadhā tividhā puna;</gatha>
    <gatha type="last">Ekārammaṇacittāni, pañcachārammaṇāni ca.</gatha>
    <hangnum nr="161"/>
    <gatha type="1"> Saṅkhepā mānasā pañca-cattālīsa tayo tathā;</gatha>
    <gatha type="last">Tecattālīsa ceveti, sattadhāpi siyuṃ kathaṃ.</gatha>
    <hangnum nr="162"/>
    <gatha type="1"> Kāmapākamanodhātu-hasituppādamānasā;</gatha>
    <gatha type="last">Pañcavīsa yathāyogaṃ, parittārammaṇā matā.</gatha>
    <hangnum nr="163"/>
    <gatha type="1"> Kasiṇugghāṭimākāsaṃ, paṭhamāruppamānasaṃ;</gatha>
    <gatha type="last">Tasseva natthibhāvaṃ tu, tatiyāruppakaṃ tathā.</gatha>
    <hangnum nr="164"/>
    <gatha type="1"> Ālambitvā pavattanti, āruppā kamato tato;</gatha>
    <gatha type="last">Dutiyañca catutthañca, cha mahaggatagocarā.</gatha>
    <hangnum nr="165"/>
    <gatha type="1"> Appamāṇasamaññā  te, nibbāne pana gocare;</gatha>
    <gatha type="last">Aṭṭha lokuttarā dhammā, niyamena vavatthitā.</gatha>
    <hangnum nr="166"/>
    <gatha type="1"> Kasiṇāsubhakoṭṭhāse,</gatha>
    <gatha type="2">Ānāpāne ca yogino;</gatha>
    <gatha type="3">Paṭibhāganimittamhi ,</gatha>
    <gatha type="last">Appamaññānuyuñjato.</gatha>
    <hangnum nr="167"/>
    <gatha type="1"> Sattapaṇṇattiyañceva, rūpajjhānaṃ pavattati;</gatha>
    <gatha type="last">Yathāvuttanimittamhi, sesamāruppakanti ca.</gatha>
    <hangnum nr="168"/>
    <gatha type="1"> Abhiññāvajjitā ekavīsa mahaggatā sabbā;</gatha>
    <gatha type="last">Sabbe paṇṇattisaṅkhāte, navattabbe pavattare.</gatha>
    <hangnum nr="169"/>
    <gatha type="1"> Jāyantākusalā ñāṇavippayuttajavā tathā;</gatha>
    <gatha type="last">Appamāṇaṃ vinā vīsa, parittādīsu tīsupi.</gatha>
    <hangnum nr="170"/>
    <gatha type="1"> Tihetukāmapuññāni, puññābhiññā ca pañcime;</gatha>
    <gatha type="last">Catūsupi pavattanti, arahattadvayaṃ vinā.</gatha>
    <hangnum nr="171"/>
    <gatha type="1"> Kriyābhiññā ca voṭṭhabbaṃ, kriyākāme tihetukā;</gatha>
    <gatha type="last">Cha sabbatthāpi hontīti, sattadhā mānasā ṭhitā.</gatha>
    <hangnum nr="172"/>
    <gatha type="1"> Ekaticcatukoṭṭhāsagocarā tividhā pana;</gatha>
    <gatha type="last">Samasaṭṭhi tathā vīsa, kamenekādaseti ca.</gatha>
    <hangnum nr="173"/>
    <gatha type="1"> Pañcadvāresu pañcāpi, paccuppannāva gocarā;</gatha>
    <gatha type="last">Tekālikā navattabbā, manodvāre yathārahaṃ.</gatha>
    <hangnum nr="174"/>
    <gatha type="1"> Ajjhattā ca bahiddhā ca, pañcadvāresu gocarā;</gatha>
    <gatha type="last">Manodvāre navattabbo, natthibhāvopi labbhati.</gatha>
    <hangnum nr="175"/>
    <gatha type="1"> Pañcadvāresu pañcanna-mekameko ca gocaro;</gatha>
    <gatha type="last">Chāpi ārammaṇā honti, manodvāramhi sabbathā.</gatha>
    <hangnum nr="176"/>
    <gatha type="1"> Pañcadvāresu gahitaṃ, tadaññampi ca gocaraṃ;</gatha>
    <gatha type="last">Manodvāre vavatthānaṃ, gacchatīti hi desitaṃ.</gatha>
    <hangnum nr="177"/>
    <gatha type="1"> Atītā  vattamānā ca, sambhavā kāmasandhiyā;</gatha>
    <gatha type="last">Chadvāragahitā honti, tividhā tepi gocarā.</gatha>
    <hangnum nr="178"/>
    <gatha type="1"> Kammanimittamevekaṃ , manodvāre upaṭṭhitaṃ;</gatha>
    <gatha type="last">Navattabbamatītañca, dhammārammaṇasaṅgahaṃ.</gatha>
    <hangnum nr="179"/>
    <gatha type="1"> Ālambitvā yathāyogaṃ, paṭisandhimahaggatā;</gatha>
    <gatha type="last">Ante cuti bhave majjhe, bhavaṅgampi pavattatīti.</gatha>
    <centered>Iti cittavibhāge vīthiparikammakathā niṭṭhitā.</centered>
    <centered>Catuttho paricchedo.</centered>
  </text>
</tree>
