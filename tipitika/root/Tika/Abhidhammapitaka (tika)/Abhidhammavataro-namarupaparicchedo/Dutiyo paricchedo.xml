<?xml version='1.0' encoding='UTF-8'?>
<tree text="Dutiyo paricchedo" target="text">
  <text>
    <subhead>2. Pakiṇṇakakathā</subhead>
    <hangnum nr="46"/>
    <gatha type="1"> Kusalānekavīseva , dvādasākusalāni ca;</gatha>
    <gatha type="last">Chattiṃsati vipākāni, kriyācittāni vīsati.</gatha>
    <hangnum nr="47"/>
    <gatha type="1"> Kāmesu catupaññāsa, rūpesu dasa pañca ca;</gatha>
    <gatha type="last">Dvādasāruppacittāni, aṭṭhānuttaramānasā.</gatha>
    <hangnum nr="48"/>
    <gatha type="1"> Kāme tevīsa pākāni, puññāpuññāni vīsati;</gatha>
    <gatha type="last">Ekādasa kriyā ceti, catupaññāsa sabbathā.</gatha>
    <hangnum nr="49"/>
    <gatha type="1"> Puññapākakriyābhedā, tayo rūpesu pañcakā;</gatha>
    <gatha type="last">Āruppeti catukkāni, sattavīsa mahaggatā.</gatha>
    <hangnum nr="50"/>
    <gatha type="1"> Catumaggaphalānaṃ tu, vasenaṭṭhapi jhānato;</gatha>
    <gatha type="last">Dasobhayampi missetvā, tālīsānuttarā siyuṃ.</gatha>
    <hangnum nr="51"/>
    <gatha type="1"> Puññapākakriyāpāpā, santi kāme mahaggate;</gatha>
    <gatha type="last">Pāpaṃ natthi kriyāpāpā, na vijjanti anuttare.</gatha>
    <hangnum nr="52"/>
    <gatha type="1"> Pāpāhetukamuttāni, anavajjāni sabbathā;</gatha>
    <gatha type="last">Ekūnasaṭṭhi cittāni, puññapākakriyāvasā.</gatha>
    <hangnum nr="53"/>
    <gatha type="1"> Kammacittāni tettiṃsa, puññāpuññāni sabbathā;</gatha>
    <gatha type="last">Chattiṃsa tesaṃ pākāni, kriyā vīsa na cobhayaṃ.</gatha>
    <hangnum nr="54"/>
    <gatha type="1"> Cakkhuviññāṇadhātādi, pañcaviññāṇanāmakā;</gatha>
    <gatha type="last">Pañcadvārāvajjanañca, duvidhaṃ sampaṭicchanaṃ.</gatha>
    <hangnum nr="55"/>
    <gatha type="1"> Manodhātuttayaṃ nāma, chasattati tato pare;</gatha>
    <gatha type="last">Manoviññāṇadhātūti, sattadhā dhātubhedato.</gatha>
    <hangnum nr="56"/>
    <gatha type="1"> Manoviññāṇadhātuñca , manodhātuttayaṃ tathā;</gatha>
    <gatha type="last">Katvā manoviññāṇanti, cha viññāṇā pakittitā.</gatha>
    <hangnum nr="57"/>
    <gatha type="1"> Āvajjanaṃ dassanañca, savanaṃ ghāyanaṃ tathā;</gatha>
    <gatha type="last">Sāyanaṃ phusanañceva, sampaṭicchanatīraṇaṃ.</gatha>
    <hangnum nr="58"/>
    <gatha type="1"> Voṭṭhabbanañca  javanaṃ, tadārammaṇanāmakaṃ;</gatha>
    <gatha type="last">Bhavaṅgaṃ cuti sandhīti, cittaṃ cuddasadhā ṭhitaṃ.</gatha>
    <hangnum nr="59"/>
    <gatha type="1"> Āvajjanādayo dve dve, yugā satta yathākkamaṃ;</gatha>
    <gatha type="last">Tīṇi tīraṇacittāni, ekaṃ voṭṭhabbanaṃ mataṃ.</gatha>
    <hangnum nr="60"/>
    <gatha type="1"> Kusalākusalā sabbe, phalā cāvajjanaṃ vinā;</gatha>
    <gatha type="last">Kriyā ca pañcapaññāsa, javananti pavuccare.</gatha>
    <hangnum nr="61"/>
    <gatha type="1"> Santīraṇamahāpākā, tadārammaṇanāmakā;</gatha>
    <gatha type="last">Ekādasa pavattanti, javanārammaṇe yato.</gatha>
    <hangnum nr="62"/>
    <gatha type="1"> Mahaggatamahāpākā, upekkhātīraṇadvayaṃ;</gatha>
    <gatha type="last">Cutisandhibhavaṅgāni, cittānekūnavīsati.</gatha>
    <hangnum nr="63"/>
    <gatha type="1"> Javanāvajjanādīni, voṭṭhabbasukhatīraṇā;</gatha>
    <gatha type="last">Mahaggatamahāpākā, upekkhātīraṇāti ca.</gatha>
    <hangnum nr="64"/>
    <gatha type="1"> Aṭṭhasaṭṭhi tathā dve ca, navaṭṭha dve yathākkamaṃ;</gatha>
    <gatha type="last">Ekadviticatuppañcakiccaṭṭhānāni niddise.</gatha>
    <hangnum nr="65"/>
    <gatha type="1"> Rūpapākā mahāpākā, manodhātu ca tīraṇaṃ;</gatha>
    <gatha type="last">Rūpaṃ janenti ekūnavīsati netaradvayaṃ.</gatha>
    <hangnum nr="66"/>
    <gatha type="1"> Abhiññāvajjitā sabbe, appanājavanā pana;</gatha>
    <gatha type="last">Rūpaṃ janenti chabbīsa, paṇāmentiriyāpathaṃ.</gatha>
    <hangnum nr="67"/>
    <gatha type="1"> Abhiññādvayavoṭṭhabbaparittajavanā pana;</gatha>
    <gatha type="last">Dvattiṃsa rūpaviññattiiriyāpathasādhakā.</gatha>
    <hangnum nr="68"/>
    <gatha type="1"> Pañcaviññāṇamāruppa-vipākā  sabbasandhiyo;</gatha>
    <gatha type="last">Cuti khīṇāsavasseti, soḷasete na kiñcipi.</gatha>
    <hangnum nr="69"/>
    <gatha type="1"> Rūpaṃ janenti cittāni, sattasattati sabbathā;</gatha>
    <gatha type="last">Aṭṭhapaññāsa cittāni, paṇāmentiriyāpathaṃ.</gatha>
    <hangnum nr="70"/>
    <gatha type="1"> Dvattiṃsa  catuviññattiṃ, samuṭṭhāpenti mānasā;</gatha>
    <gatha type="last">Na janenti tassampekaṃ, yathāvuttāni soḷasa.</gatha>
    <hangnum nr="71"/>
    <gatha type="1"> Somanassasahagatā, parittajavanā pana;</gatha>
    <gatha type="last">Hasanampi janentīti, catukiccāni terasa.</gatha>
    <hangnum nr="72"/>
    <gatha type="1"> Sabbampi pañcavokāre, kiccametaṃ pakāsitaṃ;</gatha>
    <gatha type="last">Āruppe pana sabbampi, rūpāyattaṃ na vijjati.</gatha>
    <hangnum nr="73"/>
    <gatha type="1"> Asaññīnaṃ tu sabbāni, cittāneva na labbhare;</gatha>
    <gatha type="last">Rūpakkhandhova tesaṃ tu, attabhāvoti vuccati.</gatha>
    <hangnum nr="74"/>
    <gatha type="1"> Pāṇātipātatheyyādivasenopacitaṃ pana;</gatha>
    <gatha type="last">Uddhaccarahitāpuññaṃ, caturāpāyabhūmiyaṃ.</gatha>
    <hangnum nr="75"/>
    <gatha type="1"> Datvā sandhiṃ pavatte tu, pañcavokārabhūmiyaṃ;</gatha>
    <gatha type="last">Uddhaccasahitañcāpi, satta pākāni paccati.</gatha>
    <hangnum nr="76"/>
    <gatha type="1"> Dānasīlādibhedena, pavattaṃ kusalaṃ pana;</gatha>
    <gatha type="last">Kāme mānasamukkaṭṭhaṃ, catukkaṃ tu tihetukaṃ.</gatha>
    <hangnum nr="77"/>
    <gatha type="1"> Datvā tihetukaṃ sandhiṃ, kāme sugatiyaṃ pana;</gatha>
    <gatha type="last">Soḷasa puññapākāni, pavatte tu vipaccati.</gatha>
    <hangnum nr="78"/>
    <gatha type="1"> Tihetukomakaṃ puññaṃ, ukkaṭṭhañca dvihetukaṃ;</gatha>
    <gatha type="last">Datvā dvihetukaṃ sandhiṃ, kāme sugatiyaṃ tathā.</gatha>
    <hangnum nr="79"/>
    <gatha type="1"> Pavatte pana ñāṇena, sampayuttaṃ vivajjiya;</gatha>
    <gatha type="last">Dvādasa puññapākāni, vipaccati yathārahaṃ.</gatha>
    <hangnum nr="80"/>
    <gatha type="1"> Dvihetukomakaṃ  puññaṃ, paṭisandhimahetukaṃ;</gatha>
    <gatha type="last">Deti mānusake ceva, vinipātāsure tathā.</gatha>
    <hangnum nr="81"/>
    <gatha type="1"> Aṭṭhāhetukapākāni, pavatte tu vipaccare;</gatha>
    <gatha type="last">Cattāripi catukkāni, pañcavokārabhūmiyaṃ.</gatha>
    <hangnum nr="82"/>
    <gatha type="1"> Bhāvanāmayapuññaṃ  tu, mahaggatamanuttaraṃ;</gatha>
    <gatha type="last">Yathābhūminiyāmena, deti pākaṃ yathāsakaṃ.</gatha>
    <hangnum nr="83"/>
    <gatha type="1"> Kaṭattārūpapākāni, pañcavokārabhūmiyaṃ;</gatha>
    <gatha type="last">Āruppānuttare pākaṃ, tathā rūpamasaññisu.</gatha>
    <hangnum nr="84"/>
    <gatha type="1"> Puññāpuññāni kammāni, tettiṃsāpi ca yabbathā;</gatha>
    <gatha type="last">Sañjanenti yathāyogaṃ, paṭisandhipavattiyaṃ.</gatha>
    <centered>Iti cittavibhāge pakiṇṇakakathā niṭṭhitā.</centered>
    <centered>Dutiyo paricchedo.</centered>
  </text>
</tree>
