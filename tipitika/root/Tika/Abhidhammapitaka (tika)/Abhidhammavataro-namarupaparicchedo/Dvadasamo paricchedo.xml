<?xml version='1.0' encoding='UTF-8'?>
<tree text="Dv&#x101;dasamo paricchedo" target="text">
  <text>
    <subhead>12. Rāsivinicchayakathā</subhead>
    <hangnum nr="416"/>
    <gatha type="1"> Tattha viññāṇakāyā cha, satta viññāṇadhātuyo;</gatha>
    <gatha type="last">Phassā cakkhādisamphassā, chabbidhā sattadhāpi ca.</gatha>
    <hangnum nr="417"/>
    <gatha type="1"> Cakkhusamphassajādīhi , bhedehi pana vedanā;</gatha>
    <gatha type="last">Saññā ca cetanā ceva, bhinnā chadhā ca sattadhā.</gatha>
    <hangnum nr="418"/>
    <gatha type="1"> Cittuppādesu dhammā ca, khandhāyatanadhātuyo;</gatha>
    <gatha type="last">Āhārā ca yathāyogaṃ, phassapañcakarāsiyaṃ.</gatha>
    <hangnum nr="419"/>
    <gatha type="1"> Sabbe saṅgahitā honti, tasmā nāmapariggaho;</gatha>
    <gatha type="last">Mūlarāsi ca so sabba-saṅgahoti pavuccati.</gatha>
    <hangnum nr="420"/>
    <gatha type="1"> Jhānarāsimhi pañceva, dhammā sattappabhedato;</gatha>
    <gatha type="last">Indriyāni ca bāvīsa, dhammato pana soḷasa.</gatha>
    <hangnum nr="421"/>
    <gatha type="1"> Nava maggaṅgadhammā ca, bhinnā dvādasadhāpi te;</gatha>
    <gatha type="last">Chaḷeva hetuyo tattha, desitā kaṅkhituddhavā.</gatha>
    <hangnum nr="422"/>
    <gatha type="1"> Dasa kammapathā dhammā, chaḷeva pana desitā;</gatha>
    <gatha type="last">Sesāva dasadhammehi, samānā caturāsayo.</gatha>
    <hangnum nr="423"/>
    <gatha type="1"> Paññā dasavidhā tattha, vedanā navadhā ṭhitā;</gatha>
    <gatha type="last">Samādhi sattadhā hoti, vīriyaṃ pana pañcadhā.</gatha>
    <hangnum nr="424"/>
    <gatha type="1"> Sati bhinnā catudhāva, vitakko tividho mato;</gatha>
    <gatha type="last">Dvidhā cittādayo honti, dasapañceva sambhavā.</gatha>
    <hangnum nr="425"/>
    <gatha type="1"> Sesā dvattiṃsa sabbepi, dhammā ekekadhāpi ca;</gatha>
    <gatha type="last">Hitvā rūpindriyānete, vibhāgā aṭṭhadhā kathaṃ.</gatha>
    <hangnum nr="426"/>
    <gatha type="1"> Phasso ca cetanā saññā, vicāro pīti jīvitaṃ;</gatha>
    <gatha type="last">Niravajjā cha yugaḷā, sāvajjamohakaṅkhitā.</gatha>
    <hangnum nr="427"/>
    <gatha type="1"> Yevāpanakadhammā ca, viratuddhaccavajjitā;</gatha>
    <gatha type="last">Dvādasā ceti sabbepi, dvattiṃsakekadhā tathā.</gatha>
    <hangnum nr="428"/>
    <gatha type="1"> Cittaṃ manindriyaṃ cittaṃ, saddhā saddhindriyaṃ balaṃ;</gatha>
    <gatha type="last">Balesu lokiyā vuttā, lokiye ca dukadvaye.</gatha>
    <hangnum nr="429"/>
    <gatha type="1"> Lobhālobhādikā  dve dve,</gatha>
    <gatha type="2">Cattāro heturāsiyaṃ;</gatha>
    <gatha type="3">Micchādiṭṭhi ca maggaṅge,</gatha>
    <gatha type="last">Pañcakammapathepi te.</gatha>
    <hangnum nr="430"/>
    <gatha type="1"> Yevāpanakarāsimhi, desitā viratuddhavā;</gatha>
    <gatha type="last">Maggahetūsu ceveti, dvidhā pañcadasa ṭhitā.</gatha>
    <hangnum nr="431"/>
    <gatha type="1"> Vitakko jhānamaggesu, tividhā navadhā pana;</gatha>
    <gatha type="last">Vedanā mūlarāsimhi, tathā jhānindriyesu ca.</gatha>
    <hangnum nr="432"/>
    <gatha type="1"> Indriyamaggarāsimhi, balapiṭṭhidukattike;</gatha>
    <gatha type="last">Catudhā sati tattheva, vīriyampi ca pañcadhā.</gatha>
    <hangnum nr="433"/>
    <gatha type="1"> Samādhi sattadhā vutto, jhānaṅgesu ca tattha ca;</gatha>
    <gatha type="last">Tattheva dasadhā paññā, hetukammapathesu ca.</gatha>
    <hangnum nr="434"/>
    <gatha type="1"> Dasanavasattapañcacatutidvekadhā ṭhitā;</gatha>
    <gatha type="last">Chaḷekakā pañcadasa, dvattiṃsa ca yathākkamaṃ.</gatha>
    <hangnum nr="435"/>
    <gatha type="1"> Aṭṭha vibhāgasaṅkhepā, padāni dasadhā siyuṃ;</gatha>
    <gatha type="last">Tepaññāseva dhammā ca, aṭṭhārasa ca rāsayo.</gatha>
    <hangnum nr="436"/>
    <gatha type="1"> Iti dhammavavatthāne, dhammasaṅgaṇiyaṃ pana;</gatha>
    <gatha type="last">Cittuppādaparicchede, uddesanayasaṅgaho.</gatha>
    <hangnum nr="437"/>
    <gatha type="1"> Padāni caturāsīti, desitāni sarūpato;</gatha>
    <gatha type="last">Yevāpanakanāmena, soḷaseva yathārahaṃ.</gatha>
    <hangnum nr="438"/>
    <gatha type="1"> Tatthāniyatanāmāni, padānekādaseva tu;</gatha>
    <gatha type="last">Vuttānekūnanavuti, niyatāneva sambhavā.</gatha>
    <hangnum nr="439"/>
    <gatha type="1"> Asambhinnapadānettha, tepaññāseva sabbathā;</gatha>
    <gatha type="last">Cittacetasikānaṃ tu, vasena paridīpaye.</gatha>
    <hangnum nr="440"/>
    <gatha type="1"> Vibhāgapadadhammānaṃ , vasenevaṃ pakāsito;</gatha>
    <gatha type="last">Cittacetasikānaṃ tu, kamato rāsinicchayoti.</gatha>
    <centered>Iti cetasikavibhāge rāsivinicchayakathā niṭṭhitā.</centered>
    <centered>Dvādasamo paricchedo.</centered>
  </text>
</tree>
