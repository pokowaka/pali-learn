<?xml version='1.0' encoding='UTF-8'?>
<tree text="Dasamo paricchedo" target="text">
  <text>
    <subhead>10. Pabhedakathā</subhead>
    <hangnum nr="352"/>
    <gatha type="1"> Ekuppādā nirodhā ca, ekālambaṇavatthukā;</gatha>
    <gatha type="last">Sahagatā sahajātā, saṃsaṭṭhā sahavuttino.</gatha>
    <hangnum nr="353"/>
    <gatha type="1"> Tepaññāsa paniccete, sampayuttā yathārahaṃ;</gatha>
    <gatha type="last">Cittacetasikā dhammā, aṭṭhārasavidhāpi ca.</gatha>
    <hangnum nr="354"/>
    <gatha type="1"> Ekadhā  chabbidhā ceva, catudhā sattadhā ṭhitā;</gatha>
    <gatha type="last">Cittuppādapabhedena, bhinditabbā vibhāvinā.</gatha>
    <hangnum nr="355"/>
    <gatha type="1"> Aṭṭha dhammāvinibbhogā, bhinnāsīti navuttarā;</gatha>
    <gatha type="last">Sattasataṃ dasa dve ca, sabbe honti samissitā.</gatha>
    <hangnum nr="356"/>
    <gatha type="1"> Santīraṇamanodhātu, sitavoṭṭhabbanā tathā;</gatha>
    <gatha type="last">Apuññā kāmapuññā ca, mahāpākā mahākriyā.</gatha>
    <hangnum nr="357"/>
    <gatha type="1"> Paṭhamajjhānadhammā ca, lokuttaramahaggatā;</gatha>
    <gatha type="last">Pañcapaññāsa sabbepi, vitakkā honti bheditā.</gatha>
    <hangnum nr="358"/>
    <gatha type="1"> Vicārāpi ca teyeva, dutiyajjhānanāmakā;</gatha>
    <gatha type="last">Ekādasāpare ceti, chasaṭṭhi paridīpitā.</gatha>
    <hangnum nr="359"/>
    <gatha type="1"> Apuññā kāmapuññā ca, mahāpākā mahākriyā;</gatha>
    <gatha type="last">Catukkā ceva cattāro, sitañca sukhatīraṇaṃ.</gatha>
    <hangnum nr="360"/>
    <gatha type="1"> Paṭhamāditikajjhānā , lokuttaramahaggatā;</gatha>
    <gatha type="last">Iccevamekapaññāsa, pītiyo honti sabbathā.</gatha>
    <hangnum nr="361"/>
    <gatha type="1"> Sitavoṭṭhabbanā dve ca, sāvajjā cānavajjakā;</gatha>
    <gatha type="last">Bhinnamevaṃ tu vīriyaṃ, tesattatividhaṃ bhave.</gatha>
    <hangnum nr="362"/>
    <gatha type="1"> Sāvajjā cānavajjā ca, momūhadvayavajjitā;</gatha>
    <gatha type="last">Chandā bhavanti sabbepi, saṭṭhibhedā navuttarā.</gatha>
    <hangnum nr="363"/>
    <gatha type="1"> Santīraṇamanodhātu, sitavoṭṭhabbanā tathā;</gatha>
    <gatha type="last">Sāvajjā cānavajjā ca, vicikicchāvivajjitā.</gatha>
    <hangnum nr="364"/>
    <gatha type="1"> Adhimokkhā paniccevaṃ, aṭṭhasattati bheditā;</gatha>
    <gatha type="last">Tisataṃ navuti dve ca, bhinnā honti pakiṇṇakā.</gatha>
    <hangnum nr="365"/>
    <gatha type="1"> Ekūnasaṭṭhi vā honti, saddhādekūnavīsati;</gatha>
    <gatha type="last">Sahassañca satañcekaṃ, ekavīsañca sabbathā.</gatha>
    <hangnum nr="366"/>
    <gatha type="1"> Ñāṇena  sampayuttā ca, kāme dvādasadhāpare;</gatha>
    <gatha type="last">Pañcatiṃsāti paññāpi, sattatālīsadhā kathā.</gatha>
    <hangnum nr="367"/>
    <gatha type="1"> Rūpajjhānacatukkā ca, kāmapuññā mahākriyā;</gatha>
    <gatha type="last">Aṭṭhavīsappamaññevaṃ, chappaññāsa bhavanti ca.</gatha>
    <hangnum nr="368"/>
    <gatha type="1"> Anuttarā kāmapuññā, tisso viratiyo pana;</gatha>
    <gatha type="last">Honti soḷasadhā bhinnā, aṭṭhatālīsa piṇḍitā.</gatha>
    <hangnum nr="369"/>
    <gatha type="1"> Pañcavīsānavajjevaṃ, sampayuttā catubbidhā;</gatha>
    <gatha type="last">Sahassadvisatañceva, dvi ca sattati bhedato.</gatha>
    <hangnum nr="370"/>
    <gatha type="1"> Cattāro pāpasāmaññā, bhinnā dvādasadhā pana;</gatha>
    <gatha type="last">Aṭṭhatālīsadhā honti, te sabbe paripiṇḍitā.</gatha>
    <hangnum nr="371"/>
    <gatha type="1"> Lobho panaṭṭhadhā bhinno, thinamiddhañca pañcadhā;</gatha>
    <gatha type="last">Catudhā diṭṭhimāno ca, catudhā diṭṭhiyo visuṃ.</gatha>
    <hangnum nr="372"/>
    <gatha type="1"> Dvidhā dosādicattāro, vicikicchekadhāti ca;</gatha>
    <gatha type="last">Sāvajjā sattadhā vuttā, bhinnāsīti tikuttarā.</gatha>
    <hangnum nr="373"/>
    <gatha type="1"> Iccaṭṭhārasadhā  vuttā, tepaññāsāpi bhedato;</gatha>
    <gatha type="last">Dvisahassañca tu sataṃ, bhavantekūnasaṭṭhi ca.</gatha>
    <hangnum nr="374"/>
    <gatha type="1"> Vitakkavicārapītisukhopekkhāsu pañcasu;</gatha>
    <gatha type="last">Bhinditvā jhānabhedena, gahetabbā anuttarā.</gatha>
    <hangnum nr="375"/>
    <gatha type="1"> Aññatra pana sabbattha, natthi bhedappayojanaṃ;</gatha>
    <gatha type="last">Aṭṭheva kasmā gayhanti, abhedenāti lakkhaye.</gatha>
    <hangnum nr="376"/>
    <gatha type="1"> Paṭhamādicatujjhānā, lokuttaramahaggatā;</gatha>
    <gatha type="last">Iccekamekadasadhā, catutālīsa piṇḍitā.</gatha>
    <hangnum nr="377"/>
    <gatha type="1"> Tevīsa pañcamā ceti, sattasaṭṭhi samissitā;</gatha>
    <gatha type="last">Appanā tattha sabbāpi, aṭṭhapaññāsa dīpitā.</gatha>
    <hangnum nr="378"/>
    <gatha type="1"> Pañcatiṃseva  saṅkhepā, lokuttaramahaggatā;</gatha>
    <gatha type="last">Appanā tattha sabbāpi, chabbīsati pakāsitā.</gatha>
    <hangnum nr="379"/>
    <gatha type="1"> Iddhividhaṃ dibbasotaṃ, cetopariyanāmakā;</gatha>
    <gatha type="last">Pubbenivāsānussati, dibbacakkhūti pañcadhā.</gatha>
    <hangnum nr="380"/>
    <gatha type="1"> Abhiññāñāṇamīrenti, rūpāvacarapañcamā;</gatha>
    <gatha type="last">Kusalañca kriyā ceti, bheditaṃ duvidhampi ca.</gatha>
    <hangnum nr="381"/>
    <gatha type="1"> Taṃ dvayampi sammissetvā, pañcābhiññā ca lokiyā;</gatha>
    <gatha type="last">Āsavakkhayañāṇañca, chaḷabhiññā pavuccare.</gatha>
    <hangnum nr="382"/>
    <gatha type="1"> Lokiyā ca dasābhiññā, bhinditvā kusalakriyā;</gatha>
    <gatha type="last">Sattasattati jhānāni, aṭṭhasaṭṭhi panappanā.</gatha>
    <hangnum nr="383"/>
    <gatha type="1"> Sattasattati cittāni, catupaññāsa sabbathā;</gatha>
    <gatha type="last">Pacitāni ca cittāni, ekatiṃsasataṃ siyunti.</gatha>
    <centered>Iti cetasikavibhāge pabhedakathā niṭṭhitā.</centered>
    <centered>Dasamo paricchedo.</centered>
  </text>
</tree>
