<?xml version='1.0' encoding='UTF-8'?>
<tree text="So&#x1E37;asamo paricchedo" target="text">
  <text>
    <subhead>16. Cittuppādakathā</subhead>
    <hangnum nr="533"/>
    <gatha type="1"> Cittuppādesu dhammānaṃ, iti ñatvā vinicchayaṃ;</gatha>
    <gatha type="last">Cittuppādānamevātha, ñātabbo bhedasaṅgaho.</gatha>
    <hangnum nr="534"/>
    <gatha type="1"> Vedanāhārato ceva, hetādhipatito tathā;</gatha>
    <gatha type="last">Jhānindriyamaggabalā, yevāpanapathādito.</gatha>
    <hangnum nr="535"/>
    <gatha type="1"> Tattha sukhā ca dukkhā ca, adukkhamasukhāti ca;</gatha>
    <gatha type="last">Tisso ca vedanā vuttā, sambhogatthavisesato.</gatha>
    <hangnum nr="536"/>
    <gatha type="1"> Sukhaṃ dukkhaṃ somanassaṃ, domanassamathāparaṃ;</gatha>
    <gatha type="last">Upekkhindriyamiccevaṃ, pañcindriyavibhāgato.</gatha>
    <hangnum nr="537"/>
    <gatha type="1"> Kāyaviññāṇayugaḷe, sukhadukkhā hi vedanā;</gatha>
    <gatha type="last">Somanassaṃ domanassaṃ, iti nāmaṃ labhanti na.</gatha>
    <hangnum nr="538"/>
    <gatha type="1"> Aññattha pana sabbattha, sukhā dukkhā ca vedanā;</gatha>
    <gatha type="last">Somanassaṃ domanassaṃ, iti nāmaṃ labhanti ca.</gatha>
    <hangnum nr="539"/>
    <gatha type="1"> Adukkhi  asukhopekkhā, majjhattāti ca vedanā;</gatha>
    <gatha type="last">Pañcapaññāsacittesu, tadaññesu pakāsitā.</gatha>
    <hangnum nr="540"/>
    <gatha type="1"> Sukhadukkhindriyayuttaṃ, kāyaviññāṇakadvayaṃ;</gatha>
    <gatha type="last">Domanassindriyayuttaṃ, paṭighadvayamānasaṃ.</gatha>
    <hangnum nr="541"/>
    <gatha type="1"> Aṭṭhārasa  parittāni, catukkajjhānamādito;</gatha>
    <gatha type="last">Somanassindriyayuttā, dvāsaṭṭhividha mānasā.</gatha>
    <hangnum nr="542"/>
    <gatha type="1"> Dvattiṃsa ca parittāni, tevīsa jhānapañcamā;</gatha>
    <gatha type="last">Hontipekkhindriyayuttā, pañcapaññāsa mānasā.</gatha>
    <hangnum nr="543"/>
    <gatha type="1"> Sukhayuttā tu tesaṭṭhi, dukkhayuttā tayo tahiṃ;</gatha>
    <gatha type="last">Adukkhamasukhayuttā, pañcapaññāsupekkhakā.</gatha>
    <hangnum nr="544"/>
    <gatha type="1"> Ojaṭṭhamakarūpañca, vedanaṃ sandhimānasaṃ;</gatha>
    <gatha type="last">Nāmarūpañca kamato, āharantīti desitā.</gatha>
    <hangnum nr="545"/>
    <gatha type="1">Āhārā kabaḷīkāro, phasso sañcetanā tathā;</gatha>
    <gatha type="last">Viññāṇañceti cattāro, upatthambhā ca sambhavā.</gatha>
    <hangnum nr="546"/>
    <gatha type="1"> Cittuppādesu sabbattha,</gatha>
    <gatha type="2">Āhārārūpino tayo;</gatha>
    <gatha type="3">Kabaḷīkāro āhāro,</gatha>
    <gatha type="last">Kāme kāyānupālako.</gatha>
    <hangnum nr="547"/>
    <gatha type="1"> Alobho ca adoso ca,</gatha>
    <gatha type="2">Amoho ca tathāparo;</gatha>
    <gatha type="3">Lobho doso ca moho ca,</gatha>
    <gatha type="last">Hetū dhammā cha desitā.</gatha>
    <hangnum nr="548"/>
    <gatha type="1"> Kusalākusalā hetū, tayo abyākatāti ca;</gatha>
    <gatha type="last">Navadvādasadhā tattha, vipākakriyabhedato.</gatha>
    <hangnum nr="549"/>
    <gatha type="1"> Dasa  pañcādhikā honti, bhūmibhedā tato tahiṃ;</gatha>
    <gatha type="last">Puññapākakriyābhedā, tālīsa catunūnakā.</gatha>
    <hangnum nr="550"/>
    <gatha type="1"> Santīraṇamanodhātu-pañcaviññāṇamānase;</gatha>
    <gatha type="last">Voṭṭhabbane ca hasite, hetu nāma na vijjati.</gatha>
    <hangnum nr="551"/>
    <gatha type="1"> Lobhamūlesu  lobho ca,</gatha>
    <gatha type="2">Moho ca paṭighadvaye;</gatha>
    <gatha type="3">Doso moho ca labbhanti,</gatha>
    <gatha type="last">Moho ekova momuhe.</gatha>
    <hangnum nr="552"/>
    <gatha type="1"> Ñāṇena vippayuttesu,</gatha>
    <gatha type="2">Alobhādidvayaṃ bhave;</gatha>
    <gatha type="3">Tato sesesu sabbattha,</gatha>
    <gatha type="last">Alobhāditayopi ca.</gatha>
    <hangnum nr="553"/>
    <gatha type="1"> Tihetukā sattacattā-līsa honti dvihetukā;</gatha>
    <gatha type="last">Bāvīsa dvekahetukā, aṭṭhārasa ahetukā.</gatha>
    <hangnum nr="554"/>
    <gatha type="1"> Chando cittañca vīriyaṃ, vīmaṃsāti catubbidhā;</gatha>
    <gatha type="last">Sahajātādhipā dhammā, vuttādhipatayo siyuṃ.</gatha>
    <hangnum nr="555"/>
    <gatha type="1"> Yamālambaṃ garuṃ katvā, nāmadhammā pavattare;</gatha>
    <gatha type="last">Ārammaṇādhipanāmena, tadālambaṇamīritaṃ.</gatha>
    <hangnum nr="556"/>
    <gatha type="1"> Tihetukajavesveko, catūsupi yathārahaṃ;</gatha>
    <gatha type="last">Dvihetukesu sambhoti, vīmaṃsādhipatiṃ vinā.</gatha>
    <hangnum nr="557"/>
    <gatha type="1"> Anuttare kāmapuññe, tihetukamahākriye;</gatha>
    <gatha type="last">Lobhamūle ca sāvajje, labbhatālambaṇādhipo.</gatha>
    <hangnum nr="558"/>
    <gatha type="1"> Tattha cāniyatā kāme, labbhamānāpi labbhare;</gatha>
    <gatha type="last">Mahaggatānuttaresu, niyatāva yathārahaṃ.</gatha>
    <hangnum nr="559"/>
    <gatha type="1"> Kriyādvihetupaṭighe ,</gatha>
    <gatha type="2">Natthevālambaṇādhipo;</gatha>
    <gatha type="3">Momūhāhetuke pāke,</gatha>
    <gatha type="last">Lokiye ca na kocipi.</gatha>
    <hangnum nr="560"/>
    <gatha type="1"> Ubhayādhipayuttā ca, sahajādhipayogino;</gatha>
    <gatha type="last">Ubhayāniyatādhippā, sahajāniyatādhipā.</gatha>
    <hangnum nr="561"/>
    <gatha type="1"> Ubhayavippayuttā  ca, pañcadhā tattha mānasā;</gatha>
    <gatha type="last">Aṭṭhaṭṭhārasa vīsaṃ cha, sattatiṃsa yathākkamaṃ.</gatha>
    <hangnum nr="562"/>
    <gatha type="1"> Pañcādhipatiyogā ca, caturādhipayogino;</gatha>
    <gatha type="last">Tividhādhipayuttā ca, vimuttāpi ca sabbathā.</gatha>
    <hangnum nr="563"/>
    <gatha type="1"> Soḷasātha samattiṃsa, chaḷevātha yathākkamaṃ;</gatha>
    <gatha type="last">Sattatiṃsatividhāti, catudhevampi niddise.</gatha>
    <hangnum nr="564"/>
    <gatha type="1"> Vīmaṃsādhipayuttā ca, sahajādhipayogino;</gatha>
    <gatha type="last">Ālambādhipayuttā ca, vippamuttāpi sabbathā.</gatha>
    <hangnum nr="565"/>
    <gatha type="1"> Catuttiṃsa dvipaññāsa, aṭṭhavīsa yathākkamaṃ;</gatha>
    <gatha type="last">Sattatiṃsati ceveti, catudhevampi niddise.</gatha>
    <hangnum nr="566"/>
    <gatha type="1"> Sahajādhipaladdhā tu, dvepaññāseva sabbathā;</gatha>
    <gatha type="last">Ālambādhipaladdhā ca, ubhayādhipalābhino.</gatha>
    <hangnum nr="567"/>
    <gatha type="1"> Aṭṭhavīseva sabbepi, dvepaññāseva sādhipā;</gatha>
    <gatha type="last">Sesā nirādhipā sabbe, sattatiṃsāpi sabbathā.</gatha>
    <hangnum nr="568"/>
    <gatha type="1"> Vedanādivasenevaṃ, ñatvā bhedaṃ catubbidhaṃ;</gatha>
    <gatha type="last">Jhānindriyamaggabala-vasenāpi vibhāvaye.</gatha>
    <hangnum nr="569"/>
    <gatha type="1"> Vitakkaheṭṭhimaṃ jhānaṃ, manoparaṃ manindriyaṃ;</gatha>
    <gatha type="last">Hetuparañca maggaṅgaṃ, balaṃ vīriyapacchimaṃ.</gatha>
    <hangnum nr="570"/>
    <gatha type="1"> Avitakke  pakatiyā, tasmā jhānaṃ na vijjati;</gatha>
    <gatha type="last">Ahetuke ca maggaṅgaṃ, balañcāvīriye yathā.</gatha>
    <hangnum nr="571"/>
    <gatha type="1"> Aṭṭha rūpindriyānettha, agayhanteva sabbathā;</gatha>
    <gatha type="last">Maggindriyabalaṭṭhesu, samādhi ca na kaṅkhite.</gatha>
    <hangnum nr="572"/>
    <gatha type="1"> Kāmapuññesvaniyatā, viratīpi anuddhatā;</gatha>
    <gatha type="last">Paññānuttaracittesu, indriyattayabhājitā.</gatha>
    <hangnum nr="573"/>
    <gatha type="1"> Sesā vuttānusārena, labbhamānajjhānādikā;</gatha>
    <gatha type="last">Tehi yuttā ca viññeyyā, cittuppādā yathākkamaṃ.</gatha>
    <hangnum nr="574"/>
    <gatha type="1"> Somanassayuttā  kāme, lokuttaramahaggate;</gatha>
    <gatha type="last">Paṭhamajjhānacittā ca, pañcajhānaṅgikā matā.</gatha>
    <hangnum nr="575"/>
    <gatha type="1"> Dukkhupekkhāyuttā kāme, pañcaviññāṇavajjitā;</gatha>
    <gatha type="last">Dutiyajjhānacittā ca, catujhānaṅgikā siyuṃ.</gatha>
    <hangnum nr="576"/>
    <gatha type="1"> Jhānaṅgattayasaṃyuttā, tatiyajjhānamānasā;</gatha>
    <gatha type="last">Catutthapañcamāruppā, jhānaṅgadvayayogino.</gatha>
    <hangnum nr="577"/>
    <gatha type="1"> Pañcaviññāṇayugaḷe, jhānaṅgaṃ natthi kiñcipi;</gatha>
    <gatha type="last">Itthaṃ jhānānaṃ bhedena, pañcadhā mānasā ṭhitā.</gatha>
    <hangnum nr="578"/>
    <gatha type="1"> Ekūnatiṃsati satta-tiṃsa cekādasāpare;</gatha>
    <gatha type="last">Catuttiṃsa dasevātha, gaṇikā tu yathākkamaṃ.</gatha>
    <hangnum nr="579"/>
    <gatha type="1"> Lokuttaresu sabbesu, indriyāni navuccare;</gatha>
    <gatha type="last">Tihetukesu sabbesu, lokiyesu panaṭṭhadhā.</gatha>
    <hangnum nr="580"/>
    <gatha type="1"> Ñāṇena vippayuttesu, sattadhāva samuddhare;</gatha>
    <gatha type="last">Sitavoṭṭhabbanā puññe, pañcadhāva pakāsaye.</gatha>
    <hangnum nr="581"/>
    <gatha type="1"> Vicikicchāsahagate, catudhāva viniddise;</gatha>
    <gatha type="last">Tīṇindriyāni vuttāni, sesāhetukamānase.</gatha>
    <hangnum nr="582"/>
    <gatha type="1"> Aṭṭha  cekūnatālīsa, dvādasa vātha terasa;</gatha>
    <gatha type="last">Ekañca soḷasa ceti, chabbidhā tattha saṅgaho.</gatha>
    <hangnum nr="583"/>
    <gatha type="1"> Paṭhamānuttaraṃ jhānaṃ, aṭṭhamaggaṅgikaṃ mataṃ;</gatha>
    <gatha type="last">Sattamaggaṅgikaṃ nāma, sesaṃ jhānamanuttaraṃ.</gatha>
    <hangnum nr="584"/>
    <gatha type="1"> Lokiyaṃ paṭhamaṃ jhānaṃ, tathā kāme tihetukaṃ;</gatha>
    <gatha type="last">Pañcamaggaṅgikā nāma, cittuppādā pakāsitā.</gatha>
    <hangnum nr="585"/>
    <gatha type="1"> Sesaṃ mahaggataṃ jhānaṃ, sampayuttā ca diṭṭhiyā;</gatha>
    <gatha type="last">Ñāṇena vippayuttā ca, catumaggaṅgikā matā.</gatha>
    <hangnum nr="586"/>
    <gatha type="1"> Dosamūladvayañceva, uddhaccasahitaṃ tathā;</gatha>
    <gatha type="last">Diṭṭhiyā vippayuttā ca, maggaṅgattayayogino.</gatha>
    <hangnum nr="587"/>
    <gatha type="1"> Vicikicchāsampayutto , vutto maggo duvaṅgiko;</gatha>
    <gatha type="last">Amaggāhetuko ceti, sattadhā tattha saṅgaho.</gatha>
    <hangnum nr="588"/>
    <gatha type="1"> Aṭṭha dvattiṃsati ceva, dasa pañcādhikāpare;</gatha>
    <gatha type="last">Tālīsa kamato satta, ekañcaṭṭhadasāpare.</gatha>
    <hangnum nr="589"/>
    <gatha type="1"> Balāni pana satteva, sabbatthāpi tihetuke;</gatha>
    <gatha type="last">Ñāṇena vippayuttesu, cha balāni samuddise.</gatha>
    <hangnum nr="590"/>
    <gatha type="1"> Catudhākusale honti, tividhā kaṅkhite pana;</gatha>
    <gatha type="last">Dvibalaṃ sitavoṭṭhabbaṃ, abalaṃ sesamīritaṃ.</gatha>
    <hangnum nr="591"/>
    <gatha type="1">Chabbidho saṅgaho tattha, sattatālīsathāpare;</gatha>
    <gatha type="last">Dvādasekādasekaṃ dve, soḷaseti yathākkamaṃ.</gatha>
    <hangnum nr="592"/>
    <gatha type="1"> Itthaṃ pañca cha satta cha-koṭṭhāsā kamato ṭhitā;</gatha>
    <gatha type="last">Catuvīsati sabbepi, jhānaṅgādivasā kathā.</gatha>
    <centered>Iti cetasikavibhāge cittuppādakathā niṭṭhitā.</centered>
    <centered>Soḷasamo paricchedo.</centered>
  </text>
</tree>
