<?xml version='1.0' encoding='UTF-8'?>
<tree text="A&#x1E6D;&#x1E6D;hamo paricchedo" target="text">
  <text>
    <title>2. Cetasikavibhāgo</title>
    <subhead>8. Cetasikasampayogakathā</subhead>
    <hangnum nr="286"/>
    <gatha type="1"> Iti cittavidhiṃ ñatvā, dvepaññāsa vibhāvinā;</gatha>
    <gatha type="last">Ñeyyā cetasi sambhūtā, dhammā cetasikā kathaṃ.</gatha>
    <hangnum nr="287"/>
    <gatha type="1"> Phasso ca vedanā saññā, cetanekaggatā tathā;</gatha>
    <gatha type="last">Jīvitaṃ manasikāro, satta sādhāraṇā ime.</gatha>
    <hangnum nr="288"/>
    <gatha type="1"> Vitakko ca vicāro ca, pīti ca vīriyaṃ tathā;</gatha>
    <gatha type="last">Chando ca adhimokkho ca, cha pakiṇṇakanāmakā.</gatha>
    <hangnum nr="289"/>
    <gatha type="1"> Puññāpuññesu pākesu, kriyāsu ca yathārahaṃ;</gatha>
    <gatha type="last">Mānasesu pavattanti, vippakiṇṇā pakiṇṇakā.</gatha>
    <hangnum nr="290"/>
    <gatha type="1"> Saddhā  satindriyañceva, hirottappabaladvayaṃ;</gatha>
    <gatha type="last">Alobho ca adoso ca, paññā majjhattatāpi ca.</gatha>
    <hangnum nr="291"/>
    <gatha type="1"> Aṭṭhete  uttamā nāma, dhammā uttamasādhanā;</gatha>
    <gatha type="last">Nivajjāti pavuccanti, yugaḷā cha tatopare.</gatha>
    <hangnum nr="292"/>
    <gatha type="1"> Passaddhi kāyacittānaṃ, lahutā mudutā tathā;</gatha>
    <gatha type="last">Kammaññatā ca pāguñña-tā ca ujukatāti ca.</gatha>
    <hangnum nr="293"/>
    <gatha type="1"> Appamaññādvayaṃ nāma, karuṇāmuditā siyuṃ;</gatha>
    <gatha type="last">Sammāvācā ca kammantā-jīvā ca viratittayaṃ.</gatha>
    <hangnum nr="294"/>
    <gatha type="1"> Pañcavīsa paniccete, anavajjā yathārahaṃ;</gatha>
    <gatha type="last">Pāpāhetukamuttesu, anavajjesu jāyare.</gatha>
    <hangnum nr="295"/>
    <gatha type="1"> Lobho doso ca moho ca,</gatha>
    <gatha type="2">Māno diṭṭhi ca saṃsayo;</gatha>
    <gatha type="3">Thinamiddhañca uddhaccaṃ,</gatha>
    <gatha type="last">Kukkuccañca tathā dasa.</gatha>
    <hangnum nr="296"/>
    <gatha type="1"> Ahirīkamanottappaṃ, issā macchariyanti ca;</gatha>
    <gatha type="last">Honti cuddasa sāvajjā, sāvajjesveva sambhavā.</gatha>
    <hangnum nr="297"/>
    <gatha type="1"> Dvepaññāsa catuddhevaṃ, dhammā cetasikā ṭhitā;</gatha>
    <gatha type="last">Tesaṃ dāni pavakkhāmi, sampayogañca saṅgahaṃ.</gatha>
    <hangnum nr="298"/>
    <gatha type="1"> Satta sādhāraṇā sabba-cittasādhāraṇā tato;</gatha>
    <gatha type="last">Cittena saddhi aṭṭhannaṃ, vippayogo na katthaci.</gatha>
    <hangnum nr="299"/>
    <gatha type="1"> Vitakko pañcaviññāṇaṃ, dutiyādivivajjite;</gatha>
    <gatha type="last">Vicāropi ca tattheva, tatiyādivivajjite.</gatha>
    <hangnum nr="300"/>
    <gatha type="1"> Somanassayute pīti-catutthajjhānavajjite;</gatha>
    <gatha type="last">Vīriyaṃ paṭhamāvajja-vipākāhetuvajjite.</gatha>
    <hangnum nr="301"/>
    <gatha type="1"> Chando sambhoti sabbattha, momūhāhetuvajjite;</gatha>
    <gatha type="last">Adhimokkho vicikicchā-pañcaviññāṇavajjite.</gatha>
    <hangnum nr="302"/>
    <gatha type="1"> Chasaṭṭhi  pañcapaññāsa, sattati ceva soḷasa;</gatha>
    <gatha type="last">Vīsatekādasevātha, pakiṇṇakavivajjitā.</gatha>
    <hangnum nr="303"/>
    <gatha type="1"> Mānasā pañcapaññāsa, savitakkā chasaṭṭhi ca;</gatha>
    <gatha type="last">Savicārekapaññāsa, sappītikamanā tathā.</gatha>
    <hangnum nr="304"/>
    <gatha type="1"> Tesattati savīriyā, sachandekūnasattati;</gatha>
    <gatha type="last">Sādhimokkhā pavuccanti, aṭṭhasattati mānasā.</gatha>
    <hangnum nr="305"/>
    <gatha type="1"> Paññāppamaññāviratī, hitvā ekūnasaṭṭhisu;</gatha>
    <gatha type="last">Pāpāhetukamuttesu, saddhādekūnavīsati.</gatha>
    <hangnum nr="306"/>
    <gatha type="1"> Dvihetukāhetupāpavajjitesu samāsato;</gatha>
    <gatha type="last">Paññā tu jāyate sattacattālīsesu sabbathā.</gatha>
    <hangnum nr="307"/>
    <gatha type="1"> Mahākriyākāmapuñña-rūpajjhānesu jāyare;</gatha>
    <gatha type="last">Appamaññāṭṭhavīsesu, hitvā jhānaṃ tu pañcamaṃ.</gatha>
    <hangnum nr="308"/>
    <gatha type="1"> Lokuttaresu sabbattha, saheva viratittayaṃ;</gatha>
    <gatha type="last">Kāmapuññesu sambhoti, yathāsambhavato visuṃ.</gatha>
    <hangnum nr="309"/>
    <gatha type="1"> Viratīappamaññāsu, pañcasvapi yathārahaṃ;</gatha>
    <gatha type="last">Kadācideva sambhoti, ekekova na cekato.</gatha>
    <hangnum nr="310"/>
    <gatha type="1"> Ahirīkamanottappaṃ, mohauddhaccameva ca;</gatha>
    <gatha type="last">Pāpasādhāraṇā nāma, cattāro pāpasambhavā.</gatha>
    <hangnum nr="311"/>
    <gatha type="1"> Lobho ca lobhamūlesu, diṭṭhiyuttesu diṭṭhi ca;</gatha>
    <gatha type="last">Māno diṭṭhiviyuttesu, diṭṭhimānā na cekato.</gatha>
    <hangnum nr="312"/>
    <gatha type="1"> Dosamūlesu doso ca, issā macchariyaṃ tathā;</gatha>
    <gatha type="last">Kukkuccamiti cattāro, vicikicchā tu kaṅkhite.</gatha>
    <hangnum nr="313"/>
    <gatha type="1"> Saheva thinamiddhaṃ tu, sasaṅkhāresu pañcasu;</gatha>
    <gatha type="last">Iti cuddasa sāvajjā, sāvajjesveva nicchitā.</gatha>
    <hangnum nr="314"/>
    <gatha type="1"> Māno  ca thinamiddhañca, saha vātha visuṃ na vā;</gatha>
    <gatha type="last">Issāmaccherakukkuccā, aññamaññaṃ visuṃ na vāti.</gatha>
    <centered>Iti cetasikavibhāge cetasikasampayogakathā niṭṭhitā.</centered>
    <centered>Aṭṭhamo paricchedo.</centered>
  </text>
</tree>
