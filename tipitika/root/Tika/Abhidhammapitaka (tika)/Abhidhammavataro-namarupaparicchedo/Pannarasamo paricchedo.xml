<?xml version='1.0' encoding='UTF-8'?>
<tree text="Pannarasamo paricchedo" target="text">
  <text>
    <subhead>15. Rāsisaṅgahakathā</subhead>
    <hangnum nr="513"/>
    <gatha type="1"> Tettiṃsa ceva dvattiṃsa, ekatiṃsa ca tiṃsa ca;</gatha>
    <gatha type="last">Ekadvattiṃsahīnā ca, tiṃsa dhammānavajjake.</gatha>
    <hangnum nr="514"/>
    <gatha type="1"> Dasa dhammā tu sāvajje, chapañcacaturādhikā;</gatha>
    <gatha type="last">Ekādasa dasa nava, sattadhāhetuke pana.</gatha>
    <hangnum nr="515"/>
    <gatha type="1"> Itthaṃ cuddasadhā bhinnā, koṭṭhāsā tu sarūpato;</gatha>
    <gatha type="last">Vibhattā tehi yuttā ca, cittuppādā yathākkamaṃ.</gatha>
    <hangnum nr="516"/>
    <gatha type="1"> Tikaṭṭhakā pañcavīsa, dasa pañcādhikā nava;</gatha>
    <gatha type="last">Aṭṭhāraseti sattete, anavajjā tathetare.</gatha>
    <hangnum nr="517"/>
    <gatha type="1"> Dve cattāro chaḷekaṃ dve,</gatha>
    <gatha type="2">Pañcātha dasadhāpare;</gatha>
    <gatha type="3">Sāvajjāhetukā ceti,</gatha>
    <gatha type="last">Koṭṭhāsā honti cuddasa.</gatha>
    <hangnum nr="518"/>
    <gatha type="1"> Nava  cāpi cha cattāro, catupañcachasattakā;</gatha>
    <gatha type="last">Nava dve dve tatheko ca, yevāpanakasaṅgahā.</gatha>
    <hangnum nr="519"/>
    <gatha type="1"> Tehi  yuttā panaṭṭhātha, vīsekatiṃsa mānasā;</gatha>
    <gatha type="last">Dve dve dve tīṇi cekaṃ dve, aṭṭha dasa yathākkamaṃ.</gatha>
    <hangnum nr="520"/>
    <gatha type="1"> Sattatiṃsakato yāva, ekatiṃsānavajjake;</gatha>
    <gatha type="last">Tikaṭṭhakādike satta, ṭhitā niyatasaṅgahā.</gatha>
    <hangnum nr="521"/>
    <gatha type="1">Pāpesu vīsa cekūna-vīsaṭṭhārasa soḷasa;</gatha>
    <gatha type="last">Catudhā dvīsu catūsu, catūsu dvīsu caṭṭhitā.</gatha>
    <hangnum nr="522"/>
    <gatha type="1"> Ekadvipañcadasasu, ca dvidhāhetukesu ca;</gatha>
    <gatha type="last">Tikadvekādhikā dhammā, dasaṭṭha ca yathākkamaṃ.</gatha>
    <hangnum nr="523"/>
    <gatha type="1"> Pañcadvekadvibhipañca, koṭṭhāsā niyatā ṭhitā;</gatha>
    <gatha type="last">Tehi yuttā panaṭṭhātha, vīsa dve dve tikekakā.</gatha>
    <hangnum nr="524"/>
    <gatha type="1"> Pubbāparadvayāpuññe, kāmapāke ahetuke;</gatha>
    <gatha type="last">Pañcamānuttarāruppe, natthāniyatasambhavo.</gatha>
    <hangnum nr="525"/>
    <gatha type="1"> Chattiṃsamānasesveva, labbhantāniyatā na vā;</gatha>
    <gatha type="last">Tepaññāsāvasesā tu, sabbe niyatayogino.</gatha>
    <hangnum nr="526"/>
    <gatha type="1"> Niyatāniyate katvā, labbhantobhayathā tathā;</gatha>
    <gatha type="last">Sarūpayevobhayakā, tividhevaṃ tu saṅgahā.</gatha>
    <hangnum nr="527"/>
    <gatha type="1"> Ñeyyā vuttānusārena, tehi yuttāva mānasā;</gatha>
    <gatha type="last">Tato puna vibhāveyya, sabbasaṅgāhikaṃ nayaṃ.</gatha>
    <hangnum nr="528"/>
    <gatha type="1"> Ekūnatālīsakato, yāvekattiṃsakā ṭhitā;</gatha>
    <gatha type="last">Navadhā anavajjesu, tehi yuttā ca mānasā.</gatha>
    <hangnum nr="529"/>
    <gatha type="1"> Dve cattāro dasevātha, tikapañcādhikā dasa;</gatha>
    <gatha type="last">Tevīsa kamato satta, dve ca pañcadasāpare.</gatha>
    <hangnum nr="530"/>
    <gatha type="1"> Dve ca dve tikadve dvekā, sāvajjesu ca soḷasa;</gatha>
    <gatha type="last">Ekūnavīsa vīsātha, vīsekadvitayādhikā.</gatha>
    <hangnum nr="531"/>
    <gatha type="1">Ahetuke panaṭṭhātha, dasekadvitayādhikā;</gatha>
    <gatha type="last">Dasapañca dvikekāti, bhavantekūnavīsati.</gatha>
    <hangnum nr="532"/>
    <gatha type="1"> Labbhamānānusārena, dhammānaṃ pana saṅgaho;</gatha>
    <gatha type="last">Sakkā vuttanayeneva, viññātuṃ pana viññunāti.</gatha>
    <centered>Iti cetasikavibhāge rāsisaṅgahakathā niṭṭhitā.</centered>
    <centered>Pannarasamo paricchedo.</centered>
  </text>
</tree>
