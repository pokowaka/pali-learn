<?xml version='1.0' encoding='UTF-8'?>
<tree text="Sattarasamo paricchedo" target="text">
  <text>
    <subhead>17. Diṭṭhisaṅgahakathā</subhead>
    <hangnum nr="593"/>
    <gatha type="1"> Yevāpanakanāmena , dhammā chandādayo tathā;</gatha>
    <gatha type="last">Khandhādayo ca koṭṭhāsā, uddiṭṭhā hi yathārahaṃ.</gatha>
    <hangnum nr="594"/>
    <gatha type="1"> Tattha chandādayo dhammā, vibhattāva yathārahaṃ;</gatha>
    <gatha type="last">Khandhādirāsayo vāpi, viññeyyā dāni sambhavā.</gatha>
    <hangnum nr="595"/>
    <gatha type="1"> Vedanā vedanākkhandho, cakkhusamphassajādikā;</gatha>
    <gatha type="last">Saññā ca saññākkhandhoti, chabbidhāpi pakāsitā.</gatha>
    <hangnum nr="596"/>
    <gatha type="1"> Saṅkhārakkhandhanāmena, sesā cetasikā matā;</gatha>
    <gatha type="last">Vuttā viññāṇakāyā cha, viññāṇakkhandhanāmato.</gatha>
    <hangnum nr="597"/>
    <gatha type="1"> Rūpakkhandho  punekova, sampayuttāviyogino;</gatha>
    <gatha type="last">Arūpino ca cattāro, pañcakkhandhā pavuccare.</gatha>
    <hangnum nr="598"/>
    <gatha type="1"> Manāyatananāmaṃ tu, cittameva tathāparā;</gatha>
    <gatha type="last">Cakkhuviññāṇadhātādisattaviññāṇadhātuyo.</gatha>
    <hangnum nr="599"/>
    <gatha type="1"> Sabbe cetasikā dhammā, dhammāyatanasaṅgahā;</gatha>
    <gatha type="last">Dhammadhātūti ca vuttā, dvipaññāsāpi sabbathā.</gatha>
    <hangnum nr="600"/>
    <gatha type="1"> Sukhumāni ca rūpāni, nibbānañcettha gayhare;</gatha>
    <gatha type="last">Oḷārikāni rūpāni, dasāyatanadhātuyo.</gatha>
    <hangnum nr="601"/>
    <gatha type="1"> Cakkhusotaghānajivhā-kāyāyatananāmakā;</gatha>
    <gatha type="last">Rūpasaddagandharasa-phoṭṭhabbāyatanāni ca.</gatha>
    <hangnum nr="602"/>
    <gatha type="1">Dvādasāyatanā sabbe, hontaṭṭhārasadhātuyo;</gatha>
    <gatha type="last">Khandhā ṭhapetvā nibbānaṃ, natthi paṇṇatti tīsupi.</gatha>
    <hangnum nr="603"/>
    <gatha type="1"> Āhārādi  ca koṭṭhāsā, pubbe vuttanayāva te;</gatha>
    <gatha type="last">Iti missakasaṅkhepo, viññātabbo vibhāvinā.</gatha>
    <hangnum nr="604"/>
    <gatha type="1"> Dvādasākusalesveva, cuddasāpi vavatthitā;</gatha>
    <gatha type="last">Ye sāvajjāva tesampi, saṅgaho dāni niyyate.</gatha>
    <hangnum nr="605"/>
    <gatha type="1"> Kāmāsavo bhavāsavo, diṭṭhāvijjāsavāti ca;</gatha>
    <gatha type="last">Cattāro āsavā vuttā, tayo dhammā sarūpato.</gatha>
    <hangnum nr="606"/>
    <gatha type="1"> Āsavā āsavaṭṭhena,</gatha>
    <gatha type="2">Oghā vuyhanato tathā;</gatha>
    <gatha type="3">Yojentīti ca yogāti,</gatha>
    <gatha type="last">Te cattāro ca desitā.</gatha>
    <hangnum nr="607"/>
    <gatha type="1"> Kāmabbhavo ca paṭigho, māno diṭṭhi ca saṃsayo;</gatha>
    <gatha type="last">Sīlabbataparāmāso, bhavarāgo tathāparo.</gatha>
    <hangnum nr="608"/>
    <gatha type="1"> Issā macchariyāvijjā, iti saṃyojanā dasa;</gatha>
    <gatha type="last">Aṭṭha dhammā sarūpena, abhidhamme pakāsitā.</gatha>
    <hangnum nr="609"/>
    <gatha type="1"> Issāmacchariyaṃ  hitvā, katvā mānuddhavaṃ tahiṃ;</gatha>
    <gatha type="last">Bhinditvā bhavarāgañca, rūpārūpavasā dvidhā.</gatha>
    <hangnum nr="610"/>
    <gatha type="1"> Pañcorambhāgiyā ceva, pañcuddhambhāgiyāti ca;</gatha>
    <gatha type="last">Dasa saṃyojanā vuttā, sutte satta sarūpato.</gatha>
    <hangnum nr="611"/>
    <gatha type="1">Ganthā dhammā ca cattāro, tayo dhammā sarūpato;</gatha>
    <gatha type="last">Abhijjhākāyagantho ca, byāpādo ca pavuccati.</gatha>
    <hangnum nr="612"/>
    <gatha type="1"> Sīlabbataparāmāso, kāyagantho tathāparo;</gatha>
    <gatha type="last">Idaṃsaccābhiniveso, iti diṭṭhi vibhedito.</gatha>
    <hangnum nr="613"/>
    <gatha type="1"> Kāmacchando ca byāpādo, thinamiddhamathāparaṃ;</gatha>
    <gatha type="last">Tathā uddhaccakukkuccaṃ, kaṅkhāvijjāti aṭṭhime.</gatha>
    <hangnum nr="614"/>
    <gatha type="1"> Dhammā nivaraṇā nāma, chadhā ca pana desitā;</gatha>
    <gatha type="last">Micchādiṭṭhi panekāva, parāmāsoti vuccati.</gatha>
    <hangnum nr="615"/>
    <gatha type="1">Upādānāni cattāri, kāmupādādināmakā;</gatha>
    <gatha type="last">Diṭṭhisīlabbataṃ atta-vādupādānameva ca.</gatha>
    <hangnum nr="616"/>
    <gatha type="1"> Lobhadiṭṭhivasā dveva, tividhā diṭṭhi desitā;</gatha>
    <gatha type="last">Diṭṭhi sīlabbatamatta-vādo ceti mahesinā.</gatha>
    <hangnum nr="617"/>
    <gatha type="1"> Lobho doso ca moho ca,</gatha>
    <gatha type="3">Māno diṭṭhi ca saṃsayo;</gatha>
    <gatha type="3">Thinamuddhaccamevātha,</gatha>
    <gatha type="last">Lokanāsayugaṃ tathā.</gatha>
    <hangnum nr="618"/>
    <gatha type="1"> Itthaṃ kilesavatthūni, kilesāti pakāsitā;</gatha>
    <gatha type="last">Dasete tu samānāva, parato ca sarūpato.</gatha>
    <hangnum nr="619"/>
    <gatha type="1"> Kāmarāgo ca paṭigho, māno diṭṭhi ca saṃsayo;</gatha>
    <gatha type="last">Bhavarāgo avijjāti, cha sattānusayā matā.</gatha>
    <paragraph nr="620">Gāhā ca palibodhā ca, papañcā ceva maññanā.</paragraph>
    <gatha type="last">Taṇhā māno ca diṭṭhi ca, diṭṭhi taṇhā ca nissayā.</gatha>
    <hangnum nr="621"/>
    <gatha type="1"> Parāmāsekako  dveva, nissayā maññanā tayo;</gatha>
    <gatha type="last">Āsavoghayogaganthā, upādānā ca dubbidhā.</gatha>
    <hangnum nr="622"/>
    <gatha type="1"> Aṭṭha nīvaraṇā vuttā, sattadhānusayā kathā;</gatha>
    <gatha type="last">Saṃyojanā kilesā ca, daseva parato ṭhitā.</gatha>
    <hangnum nr="623"/>
    <gatha type="1"> Ekadvitichasattaṭṭhadasakā tu yathārahaṃ;</gatha>
    <gatha type="last">Dhammā sarūpato honti, yathāvuttesu rāsisu.</gatha>
    <hangnum nr="624"/>
    <gatha type="1"> Kāmarāgabhavarāgā, kāmāsavabhavāsavā;</gatha>
    <gatha type="last">Rūparāgārūparāga, iti lobho vibhedito.</gatha>
    <hangnum nr="625"/>
    <gatha type="1"> Idaṃsaccābhiniveso , diṭṭhi sīlabbataṃ tathā;</gatha>
    <gatha type="last">Attavādo parāmāso, iti diṭṭhi pavuccati.</gatha>
    <hangnum nr="626"/>
    <gatha type="1"> Diṭṭhi pañcadasavidhā, lobhaṭṭhārasadhā tahiṃ;</gatha>
    <gatha type="last">Sesā sapararāsīhi, samānā dvādasaṭṭhitā.</gatha>
    <hangnum nr="627"/>
    <gatha type="1"> Ekādasasamuṭṭhāne, diṭṭhilobhā vavatthitā;</gatha>
    <gatha type="last">Avijjā sattasu vuttā, paṭigho pana pañcasu.</gatha>
    <hangnum nr="628"/>
    <gatha type="1"> Māno ca vicikicchā ca, catuṭṭhānesu uddhaṭo;</gatha>
    <gatha type="last">Tīsu dvīsu ca thīnanti, aṭṭhete savibhattikā.</gatha>
    <hangnum nr="629"/>
    <gatha type="1"> Issāmaccherakukkuccamiddhalokavināsakā;</gatha>
    <gatha type="last">Chāvibhattikadhammāti, asambhinnā catuddasa.</gatha>
    <hangnum nr="630"/>
    <gatha type="1"> Rūparāgārūparāga-kāmāsavabhavāsavā;</gatha>
    <gatha type="last">Honti diṭṭhiviyuttesu, pubbe vuttanayā pana.</gatha>
    <hangnum nr="631"/>
    <gatha type="1"> Iti sāvajjasaṅkhepaṃ, ñatvā puna vicakkhaṇo;</gatha>
    <gatha type="last">Bodhipakkhiyadhammānaṃ, saṅgahampi vibhāvaye.</gatha>
    <hangnum nr="632"/>
    <gatha type="1"> Yesu saññācittadiṭṭhi-vipallāsā yathākkamaṃ;</gatha>
    <gatha type="last">Subhaṃ sukhaṃ niccamattā, iti dvādasadhā ṭhitā.</gatha>
    <hangnum nr="633"/>
    <gatha type="1"> Tattha kāye vedanāsu, citte dhammesu cakkamā;</gatha>
    <gatha type="last">Asubhaṃ dukkhamaniccamanattāti upaṭṭhitā.</gatha>
    <hangnum nr="634"/>
    <gatha type="1"> Yathāvuttavipallāsapahānāya  yathārahaṃ;</gatha>
    <gatha type="last">Bhinnā visayakiccānaṃ, vasena pana sambhavā.</gatha>
    <hangnum nr="635"/>
    <gatha type="1"> Cattāro satipaṭṭhānā, kāyānupassanādayo;</gatha>
    <gatha type="last">Iti vuttā panekāva, sammāsati mahesinā.</gatha>
    <hangnum nr="636"/>
    <gatha type="1"> Uppannānuppannapāpapahānānuppannāya ca;</gatha>
    <gatha type="last">Anuppannuppannehi vā, nibbatti abhivuddhiyā.</gatha>
    <hangnum nr="637"/>
    <gatha type="1"> Padahantassa  vāyāmo, kiccābhogavibhāgato;</gatha>
    <gatha type="last">Sammappadhānā cattāro, iti vuttā mahesinā.</gatha>
    <hangnum nr="638"/>
    <gatha type="1"> Chando ca vīriyaṃ cittaṃ, vīmaṃsāti ca tādinā;</gatha>
    <gatha type="last">Cattāro iddhipādāti, vibhattā caturādhipā.</gatha>
    <hangnum nr="639"/>
    <gatha type="1"> Saddhindriyañca vīriyaṃ, sati ceva samādhi ca;</gatha>
    <gatha type="last">Paññindriyañca pañceva, bodhipakkhiyasaṅgahe.</gatha>
    <hangnum nr="640"/>
    <gatha type="1">Indriyānindriyaṭṭhena, balaṭṭhena balāni ca;</gatha>
    <gatha type="last">Iti bhinnā vibhattā ca, duvidhāpi mahesinā.</gatha>
    <hangnum nr="641"/>
    <gatha type="1"> Satī ca dhammavicayo, tathā vīriyapītiyo;</gatha>
    <gatha type="last">Passaddhi ca samādhi ca, upekkhāti ca tādinā.</gatha>
    <hangnum nr="642"/>
    <gatha type="1"> Desitā satta bojjhaṅgā, bujjhantassa sabhāvato;</gatha>
    <gatha type="last">Kāyacittavasā bhinnaṃ, katvā passaddhimekakaṃ.</gatha>
    <hangnum nr="643"/>
    <gatha type="1"> Sammādiṭṭhi ca saṅkappo, vāyāmo viratittayaṃ;</gatha>
    <gatha type="last">Sammāsati samādhī ca, maggo aṭṭhaṅgiko mato.</gatha>
    <hangnum nr="644"/>
    <gatha type="1"> Iti satteva saṅkhepā, sattatiṃsa pabhedato;</gatha>
    <gatha type="last">Ekaṃ katvāna passaddhiṃ, asambhinnā catuddasa.</gatha>
    <hangnum nr="645"/>
    <gatha type="1"> Navadhā vīriyaṃ vuttaṃ, chasu rāsīsu pañcasu;</gatha>
    <gatha type="last">Aṭṭhadhā sati sesā tu, samānapadarāsikā.</gatha>
    <hangnum nr="646"/>
    <gatha type="1"> Pañcasveva tu paññā ca, samādhi caturāsiko;</gatha>
    <gatha type="last">Saddhā dvīsu vibhattāti, pañcete savibhattikā.</gatha>
    <hangnum nr="647"/>
    <gatha type="1"> Navā vibhattikā sesā, chando cittamathāparaṃ;</gatha>
    <gatha type="last">Pīti passaddhipekkhā ca, saṅkappo viratittayaṃ.</gatha>
    <hangnum nr="648"/>
    <gatha type="1"> Iti vuttanayā sabbe, bodhipakkhiyasaṅgahā;</gatha>
    <gatha type="last">Lokuttaresu sambhonti, sabbathāpi yathārahaṃ.</gatha>
    <hangnum nr="649"/>
    <gatha type="1"> Pubbabhāge  yathāyogaṃ, lokiyesu ca labbhare;</gatha>
    <gatha type="last">Nibbedabhāvanākāle, chabbisuddhipavattiyaṃ.</gatha>
    <hangnum nr="650"/>
    <gatha type="1"> Iti missakasāvajjā, bodhipakkhiyasaṅgahā;</gatha>
    <gatha type="last">Yevāpanakarāsimhi, yathāsambhavato ṭhitā.</gatha>
    <hangnum nr="651"/>
    <gatha type="1"> Kammapathā tu sambhonti, puññāpuññesu sabbathā;</gatha>
    <gatha type="last">Apathā ca sucaritā, tathā duccaritāpi ca.</gatha>
    <hangnum nr="652"/>
    <gatha type="1"> Tattha kammapathaṭṭhāne, anabhijjhādayo pana;</gatha>
    <gatha type="last">Upacārena vuccanti, vipākesu kriyesu vāti.</gatha>
    <centered>Iti cetasikavibhāge diṭṭhisaṅgahakathā niṭṭhitā.</centered>
    <centered>Sattarasamo paricchedo.</centered>
    <centered>Niṭṭhito ca sabbathāpi cetasikavibhāgo.</centered>
  </text>
</tree>
