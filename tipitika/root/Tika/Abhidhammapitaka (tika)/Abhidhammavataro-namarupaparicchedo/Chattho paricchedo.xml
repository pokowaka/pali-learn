<?xml version='1.0' encoding='UTF-8'?>
<tree text="Cha&#x1E6D;&#x1E6D;ho paricchedo" target="text">
  <text>
    <subhead>6. Bhūmipuggalacittappavattikathā</subhead>
    <hangnum nr="232"/>
    <gatha type="1"> Kāmasugatiyaṃ  honti, mahāpākā yathārahaṃ;</gatha>
    <gatha type="last">Mahaggatavipākā ca, yathāsandhivavatthitā.</gatha>
    <hangnum nr="233"/>
    <gatha type="1"> Voṭṭhabbakāmapuññāni, viyuttāni ca diṭṭhiyā;</gatha>
    <gatha type="last">Uddhaccasahitañceti, honti sabbattha cuddasa.</gatha>
    <hangnum nr="234"/>
    <gatha type="1"> Santīraṇamanodhātu-cakkhusotamanā  pana;</gatha>
    <gatha type="last">Dasa cittāni jāyanti, sabbatthārūpavajjite.</gatha>
    <hangnum nr="235"/>
    <gatha type="1"> Diṭṭhigatasampayuttā, vicikicchāyutā tathā;</gatha>
    <gatha type="last">Pañca sabbattha jāyanti, suddhāvāsavivajjite.</gatha>
    <hangnum nr="236"/>
    <gatha type="1"> Dosamūladvayañceva, ghānādittayamānasā;</gatha>
    <gatha type="last">Aṭṭha sabbattha jāyanti, mahaggatavivajjite.</gatha>
    <hangnum nr="237"/>
    <gatha type="1"> Catutthāruppajavanaṃ, anāgāmiphalādayo;</gatha>
    <gatha type="last">Mahākriyā ca jāyanti, terasāpāyavajjite.</gatha>
    <hangnum nr="238"/>
    <gatha type="1"> Heṭṭhāruppajavā dve dve, chāpāyuparivajjite;</gatha>
    <gatha type="last">Sitarūpajavā honti, arūpāpāyavajjite.</gatha>
    <hangnum nr="239"/>
    <gatha type="1"> Sotāpattiphalādīni, suddhāpāyavivajjite;</gatha>
    <gatha type="last">Paṭhamānuttaraṃ suddhā-pāyārūpavivajjite.</gatha>
    <hangnum nr="240"/>
    <gatha type="1"> Avatthābhūmibhūtattā, na gayhanti anuttarā;</gatha>
    <gatha type="last">Ekavokārabhūmi ca, rūpamattā na gayhati.</gatha>
    <hangnum nr="241"/>
    <gatha type="1"> Sabhummā sabbabhummā ca, ekadvittayavajjitā;</gatha>
    <gatha type="last">Tathārūpasuddhāvāsa-brahmāpāyavasāti ca.</gatha>
    <hangnum nr="242"/>
    <gatha type="1"> Mānasā  pañca koṭṭhāsā, sattarasa catuddasa;</gatha>
    <gatha type="last">Chattiṃsatekavīsā ca, ekañceva yathākkamaṃ.</gatha>
    <hangnum nr="243"/>
    <gatha type="1"> Aṭṭhārasāpi hontete, navadhāpi punekadhā;</gatha>
    <gatha type="last">Catudhā tividhā ceva, ekadhāti ca bhedato.</gatha>
    <hangnum nr="244"/>
    <gatha type="1"> Terasāpi ca koṭṭhāsā, bhavantekatibhūmakā;</gatha>
    <gatha type="last">Chasattekādasasatta-rasabhūmakamānasā.</gatha>
    <hangnum nr="245"/>
    <gatha type="1"> Ekadvayaticatukkapañcakādhikavīsajā;</gatha>
    <gatha type="last">Chabbīsatiṃsajā ceti, yathānukkamato bhave.</gatha>
    <hangnum nr="246"/>
    <gatha type="1"> Cattāri puna cattāri, ekamaṭṭhaṭṭha cekakaṃ;</gatha>
    <gatha type="last">Cattārekādasa dve dve, satta tevīsa cuddasa.</gatha>
    <hangnum nr="247"/>
    <gatha type="1"> Kriyājavamahāpākā , lokuttaramahaggatā;</gatha>
    <gatha type="last">Dvepaññāsa na labbhanti, caturāpāyabhūmiyaṃ.</gatha>
    <hangnum nr="248"/>
    <gatha type="1"> Kāmāvacaradevesu, chasu bhumme ca mānave;</gatha>
    <gatha type="last">Kāmasugatiyaṃ natthi, nava pākā mahaggatā.</gatha>
    <hangnum nr="249"/>
    <gatha type="1"> Dosamūlamahāpākā, ghānādittayamānasā;</gatha>
    <gatha type="last">Natthārūpavipākā ca, vīsatī rūpabhūmiyaṃ.</gatha>
    <hangnum nr="250"/>
    <gatha type="1"> Kaṅkhādiṭṭhiyutā pañcārūpapākā catubbidhā;</gatha>
    <gatha type="last">Pañcādonuttarā ceva, suddhāvāse na labbhare.</gatha>
    <hangnum nr="251"/>
    <gatha type="1"> Ādāvajjanamaggā ca, paṭighārūpamānasā;</gatha>
    <gatha type="last">Kāmapākā sitārūpe, tecattālīsa natthi te.</gatha>
    <hangnum nr="252"/>
    <gatha type="1"> Sattatiṃsa parittā ca, labbhantāpāyabhūmiyaṃ;</gatha>
    <gatha type="last">Mānasāsīti labbhanti, kāmasugatiyaṃ pana.</gatha>
    <hangnum nr="253"/>
    <gatha type="1"> Ekūnasattati rūpe, suddhe paññāsa pañca ca;</gatha>
    <gatha type="last">Chacattālīsa āruppe, natthāsaññīsu kiñcipi.</gatha>
    <hangnum nr="254"/>
    <gatha type="1"> Itthamekadviticatupañcabhummāni  soḷasa;</gatha>
    <gatha type="last">Dasa pañcadasevātha, catuttiṃsa catuddasa.</gatha>
    <hangnum nr="255"/>
    <gatha type="1"> Apāyāhetukānaṃ tu, mahāpākakriyājave;</gatha>
    <gatha type="last">Hitvā sesaparittāni, cittāni pana labbhare.</gatha>
    <hangnum nr="256"/>
    <gatha type="1"> Dvihetukāhetukānaṃ, sesānaṃ kāmamānasā;</gatha>
    <gatha type="last">Labbhanti pana hitvāna, ñāṇapākakriyājave.</gatha>
    <hangnum nr="257"/>
    <gatha type="1"> Tihetukānaṃ sattānaṃ, tattha tatthūpapattiyaṃ;</gatha>
    <gatha type="last">Tattha tatthūpapannānaṃ, labbhamānāni labbhare.</gatha>
    <hangnum nr="258"/>
    <gatha type="1"> Tihetukānaṃ sabbepi, mānasāpāyapāṇinaṃ;</gatha>
    <gatha type="last">Sattatiṃsāvasesānaṃ, ekatālīsa niddise.</gatha>
    <hangnum nr="259"/>
    <gatha type="1"> Puthujjanāna sekkhānaṃ, na santi javanakriyā;</gatha>
    <gatha type="last">Na santi vītarāgānaṃ, puññāpuññāni sabbathā.</gatha>
    <hangnum nr="260"/>
    <gatha type="1"> Kaṅkhādiṭṭhiyutā  pañca, sekkhānaṃ natthi mānasā;</gatha>
    <gatha type="last">Dosamūladvayañcāpi, natthānāgāmino pana.</gatha>
    <hangnum nr="261"/>
    <gatha type="1"> Vavatthitāriyesveva, yathāsakamanuttarā;</gatha>
    <gatha type="last">Maggaṭṭhānaṃ sako maggo, natthaññaṃ kiñci sabbathā.</gatha>
    <hangnum nr="262"/>
    <gatha type="1"> Puthujjanānaṃ dvinnampi, phalaṭṭhānaṃ yathākkamaṃ;</gatha>
    <gatha type="last">Tatiyassa phalaṭṭhassa, catutthassa ca sambhavā.</gatha>
    <hangnum nr="263"/>
    <gatha type="1"> Tesaṭṭhi ceva cittāni, labbhantekūnasaṭṭhi ca;</gatha>
    <gatha type="last">Sattapaññāsa cittāni, tepaññāsa ca sabbathā.</gatha>
    <hangnum nr="264"/>
    <gatha type="1"> Catupaññāsa paññāsa, paññāsadvayahīnakā;</gatha>
    <gatha type="last">Kāmesu tesaṃ sambhonti, catutālīsa cakkamā.</gatha>
    <hangnum nr="265"/>
    <gatha type="1"> Tecattālīsa cekūnacattālīsa yathākkamaṃ;</gatha>
    <gatha type="last">Bhavantekūnatālīsa, pañcattiṃsa ca rūpisu.</gatha>
    <hangnum nr="266"/>
    <gatha type="1"> Sattavīsa  ca tevīsa, tevīsa ca yathākkamaṃ;</gatha>
    <gatha type="last">Āruppesupi labbhanti, tesamaṭṭhāraseva ca.</gatha>
    <hangnum nr="267"/>
    <gatha type="1"> Puthujjanā ca cattāro, apāyāhetukādayo;</gatha>
    <gatha type="last">Ariyā ceva aṭṭhāti, dvādasannaṃ vasā siyuṃ.</gatha>
    <hangnum nr="268"/>
    <gatha type="1"> Chabbidhā cittakoṭṭhāsā, ekapuggalikā tathā;</gatha>
    <gatha type="last">Catupañcachasattaṭṭha-puggalaṭṭhāti cakkamā.</gatha>
    <hangnum nr="269"/>
    <gatha type="1"> Chabbīsa cuddasevātha, terasa dve ca mānasā;</gatha>
    <gatha type="last">Dasa sattādhikā ceva, puna sattādhikā dasāti.</gatha>
    <centered>Iti cittavibhāge bhūmipuggalacittappavattikathā niṭṭhitā.</centered>
    <centered>Chaṭṭho paricchedo.</centered>
  </text>
</tree>
