<?xml version='1.0' encoding='UTF-8'?>
<tree text="6. Dukadukapa&#x1E6D;&#x1E6D;h&#x101;nava&#x1E47;&#x1E47;an&#x101;" target="text">
  <text>
    <paragraph>Dukadukapaṭṭhānepi hetusahetukaṃ dhammaṃ paṭicca hetusahetuko dhammo uppajjati hetupaccayāti pañhuddhāravaseneva saṅkhepato desanā katā. Tattha hetudukaṃ sahetukadukādīhi, sahetukadukādīni ca tena saddhiṃ yojitāni. Ekekaṃ pana dukaṃ sesehi, sesā ca tehi saddhiṃ paṭipāṭiyā yojetabbā. Idañhi dukadukapaṭṭhānaṃ nāma ‘dukesuyeva duke pakkhipitvā’ desitaṃ. Tenettha sabbadukehi  saddhiṃ sabbadukānaṃ yojanā veditabbā. Pāḷi pana saṅkhittā. Yena yena ca padena saddhiṃ yaṃ yaṃ padaṃ yojanaṃ na gacchati, taṃ taṃ hāpetvāva desanā katāti.</paragraph>
    <centered>Dukadukapaṭṭhānavaṇṇanā.</centered>
    <paragraph>Ettāvatā –</paragraph>
    <gatha type="1">Tikañca paṭṭhānavaraṃ dukuttamaṃ,</gatha>
    <gatha type="2">Dukaṃ tikañceva tikaṃ dukañca;</gatha>
    <gatha type="3">Tikaṃ tikañceva dukaṃ dukañca,</gatha>
    <gatha type="last">Cha anulomamhi nayā sugambhīrāti. –</gatha>
    <paragraph type="unindented">Aṭṭhakathāyaṃ vuttagāthāya dīpitā. Dhammānulomapaṭṭhāne cha nayā niddiṭṭhā honti. Paccayavasena panettha ekekasmiṃ paṭṭhāne anulomādayo cattāro cattāro nayāti ekena pariyāyena catuvīsatinayapaṭimaṇḍitaṃ anulomapaṭṭhānaṃyeva veditabbaṃ.</paragraph>
  </text>
</tree>
