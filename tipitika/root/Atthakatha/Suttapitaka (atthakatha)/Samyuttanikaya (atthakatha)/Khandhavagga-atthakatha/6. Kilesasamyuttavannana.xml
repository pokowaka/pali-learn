<?xml version='1.0' encoding='UTF-8'?>
<tree text="6. Kilesasa&#x1E43;yuttava&#x1E47;&#x1E47;an&#x101;" target="text">
  <text>
    <paragraph nr="322-331"> Kilesasaṃyutte cittasseso upakkilesoti kataracittassa? Catubhūmakacittassa. Tebhūmakacittassa tāva hotu, lokuttarassa kathaṃ upakkileso hotīti? Uppattinivāraṇato. So hi tassa uppajjituṃ appadānena upakkilesoti veditabbo. Nekkhammaninnanti navalokuttaradhammaninnaṃ. Cittanti samathavipassanācittaṃ. Abhiññā sacchikaraṇīyesu dhammesūti paccavekkhaṇañāṇena abhijānitvā sacchikātabbesu chaḷabhiññādhammesu, ekaṃ dhammaṃ vā gaṇhantena nekkhammanti gahetabbaṃ. Sesaṃ sabbattha uttānamevāti.</paragraph>
    <centered>Kilesasaṃyuttavaṇṇanā niṭṭhitā.</centered>
  </text>
</tree>
