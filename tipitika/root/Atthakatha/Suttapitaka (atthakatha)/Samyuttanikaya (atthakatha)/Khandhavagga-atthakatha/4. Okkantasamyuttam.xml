<?xml version='1.0' encoding='UTF-8'?>
<tree text="4. Okkantasa&#x1E43;yutta&#x1E43;" target="text">
  <text>
    <subhead>1-10. Cakkhusuttādivaṇṇanā</subhead>
    <paragraph nr="302-311"> Okkantasaṃyutte adhimuccatīti saddhādhimokkhaṃ paṭilabhati. Okkanto sammattaniyāmanti paviṭṭho ariyamaggaṃ. Abhabbo ca tāva kālaṃ kātunti iminā uppanne magge phalassa anantarāyataṃ dīpeti. Uppannasmiñhi magge phalassa antarāyakaraṇaṃ nāma natthi. Tenevāha – ‘‘ayañca puggalo sotāpattiphalasacchikiriyāya paṭipanno assa, kappassa ca uḍḍayhanavelā assa, neva tāva kappo uḍḍayheyya, yāvāyaṃ puggalo na sotāpattiphalaṃ sacchikaroti, ayaṃ vuccati puggalo ṭhitakappī’’ti (pu. pa. 17). Mattaso nijjhānaṃ khamantīti pamāṇato olokanaṃ khamanti. Sesaṃ sabbattha uttānamevāti.</paragraph>
    <centered>Okkantasaṃyuttavaṇṇanā niṭṭhitā.</centered>
  </text>
</tree>
