<?xml version='1.0' encoding='UTF-8'?>
<tree text="(13) 3. D&#x101;navaggava&#x1E47;&#x1E47;an&#x101;" target="text">
  <text>
    <paragraph nr="142"> Tatiyassa  paṭhame dānānīti diyyanakavasena dānāni, deyyadhammassetaṃ nāmaṃ. Savatthukā vā cetanā dānaṃ, sampattipariccāgassetaṃ nāmaṃ. Āmisadānanti cattāro paccayā diyyanakavasena āmisadānaṃ nāma. Dhammadānanti idhekacco amatapattipaṭipadaṃ kathetvā deti, idaṃ dhammadānaṃ nāma.</paragraph>
    <paragraph nr="143"> Dutiye  cattāro paccayā yajanakavasena yāgo nāma dhammopi yajanakavasena yāgoti veditabbo.</paragraph>
    <paragraph nr="144"> Tatiye āmisassa cajanaṃ āmisacāgo, dhammassa cajanaṃ dhammacāgo. Catutthe upasaggamattaṃ viseso.</paragraph>
    <paragraph nr="146"> Pañcame catunnaṃ paccayānaṃ bhuñjanaṃ āmisabhogo, dhammassa bhuñjanaṃ dhammabhogo. Chaṭṭhe upasaggamattaṃ viseso.</paragraph>
    <paragraph nr="148"> Sattame catunnaṃ paccayānaṃ saṃvibhajanaṃ āmisasaṃvibhāgo, dhammassa saṃvibhajanaṃ dhammasaṃvibhāgo.</paragraph>
    <paragraph nr="149"> Aṭṭhame catūhi paccayehi saṅgaho āmisasaṅgaho, dhammena saṅgaho dhammasaṅgaho.</paragraph>
    <paragraph nr="150"> Navame  catūhi paccayehi anuggaṇhanaṃ āmisānuggaho, dhammena anuggaṇhanaṃ dhammānuggaho.</paragraph>
    <paragraph nr="151"> Dasame catūhi paccayehi anukampanaṃ āmisānukampā, dhammena anukampanaṃ dhammānukampāti.</paragraph>
    <centered>Dānavaggo tatiyo.</centered>
  </text>
</tree>
