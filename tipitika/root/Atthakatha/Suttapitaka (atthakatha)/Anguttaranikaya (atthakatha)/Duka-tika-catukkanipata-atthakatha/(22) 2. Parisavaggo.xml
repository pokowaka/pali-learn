<?xml version='1.0' encoding='UTF-8'?>
<tree text="(22) 2. Paris&#x101;vaggo" target="text">
  <text>
    <subhead>1. Parisāsuttavaṇṇanā</subhead>
    <paragraph nr="211"> Dutiyassa  paṭhame parisaṃ dūsentīti parisadūsanā. Parisaṃ sobhentīti parisasobhanā.</paragraph>
    <subhead>2. Diṭṭhisuttavaṇṇanā</subhead>
    <paragraph nr="212"> Dutiye manoduccarite pariyāpannāpi micchādiṭṭhi mahāsāvajjatāya visuṃ vuttā, tassā ca paṭipakkhavasena sammādiṭṭhi.</paragraph>
    <subhead>3. Akataññutāsuttavaṇṇanā</subhead>
    <paragraph nr="213"> Tatiye akataññutā akataveditāti akataññutāya akataveditāya. Ubhayampetaṃ atthato ekameva. Sukkapakkhepi eseva nayo.</paragraph>
    <subhead>4-7. Pāṇātipātīsuttādivaṇṇanā</subhead>
    <paragraph nr="214-217"> Catutthaṃ catunnaṃ kammakilesānaṃ tappaṭipakkhassa ca vasena vuttaṃ, pañcamaṃ sukkapakkhānaṃ ādito catunnaṃ micchattānaṃ vasena, chaṭṭhaṃ avasesānaṃ catunnaṃ, sattamaṃ anariyavohāraariyavohārānaṃ. Tathā  aṭṭhamanavamadasamāni sappaṭipakkhānaṃ assaddhammānaṃ vasena vuttāni. Sabbasuttesu pana sukkapakkhadhammā lokiyalokuttaramissakāva kathitā. Navasu suttesu kiñcāpi ‘‘sagge’’ti vuttaṃ, tayo pana maggā tīṇi ca phalāni labbhantiyevāti.</paragraph>
    <centered>Parisāvaggo dutiyo.</centered>
  </text>
</tree>
