<?xml version='1.0' encoding='UTF-8'?>
<tree text="(9) 4. Dhammavaggava&#x1E47;&#x1E47;an&#x101;" target="text">
  <text>
    <paragraph nr="88"> Catutthassa  paṭhame cetovimuttīti phalasamādhi. Paññāvimuttīti phalapaññā.</paragraph>
    <paragraph nr="89"> Dutiye paggāhoti vīriyaṃ. Avikkhepoti cittekaggatā.</paragraph>
    <paragraph nr="90"> Tatiye nāmanti cattāro arūpakkhandhā. Rūpanti rūpakkhandho. Iti imasmiṃ sutte dhammakoṭṭhāsaparicchedañāṇaṃ nāma kathitaṃ.</paragraph>
    <paragraph nr="91"> Catutthe vijjāti phalañāṇaṃ. Vimuttīti taṃsampayuttā sesadhammā.</paragraph>
    <paragraph nr="92"> Pañcame bhavadiṭṭhīti sassatadiṭṭhi. Vibhavadiṭṭhīti ucchedadiṭṭhi. Chaṭṭhasattamāni uttānatthāneva.</paragraph>
    <paragraph nr="95"> Aṭṭhame dovacassatāti dubbacabhāvo. Pāpamittatāti pāpamittasevanabhāvo. Navamaṃ  vuttavipariyāyena veditabbaṃ.</paragraph>
    <paragraph nr="97"> Dasame dhātukusalatāti aṭṭhārasa dhātuyo dhātūti jānanaṃ. Manasikārakusalatāti tāsaṃyeva dhātūnaṃ aniccādivasena lakkhaṇattayaṃ āropetvā jānanaṃ.</paragraph>
    <paragraph nr="98"> Ekādasame āpattikusalatāti pañcannañca sattannañca āpattikkhandhānaṃ jānanaṃ. Āpattivuṭṭhānakusalatāti desanāya vā kammavācāya vā āpattīhi vuṭṭhānajānananti.</paragraph>
    <centered>Dhammavaggo catuttho.</centered>
  </text>
</tree>
