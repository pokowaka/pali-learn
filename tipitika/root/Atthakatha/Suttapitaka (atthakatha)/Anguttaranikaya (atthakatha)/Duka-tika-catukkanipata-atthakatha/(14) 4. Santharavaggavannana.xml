<?xml version='1.0' encoding='UTF-8'?>
<tree text="(14) 4. Santh&#x101;ravaggava&#x1E47;&#x1E47;an&#x101;" target="text">
  <text>
    <paragraph nr="152"> Catutthassa  paṭhame catūhi paccayehi attano ca parassa ca antarapaṭicchādanavasena santharaṇaṃ āmisasanthāro, dhammena santharaṇaṃ dhammasanthāro. Dutiye upasaggamattaṃ viseso.</paragraph>
    <paragraph nr="154"> Tatiye vuttappakārassa āmisassa esanā āmisesanā, dhammassa esanā dhammesanā. Catutthe upasaggamattameva viseso.</paragraph>
    <paragraph nr="156"> Pañcame matthakappattā āmisapariyesanā āmisapariyeṭṭhi, matthakappattāva dhammapariyesanā dhammapariyeṭṭhīti vuttā.</paragraph>
    <paragraph nr="157"> Chaṭṭhe āmisena pūjanaṃ āmisapūjā, dhammena pūjanaṃ dhammapūjā.</paragraph>
    <paragraph nr="158"> Sattame ātitheyyānīti āgantukadānāni. Atitheyyānītipi pāṭho.</paragraph>
    <paragraph nr="159"> Aṭṭhame āmisaṃ ijjhanakasamijjhanakavasena āmisiddhi, dhammopi ijjhanakasamijjhanakavasena dhammiddhi.</paragraph>
    <paragraph nr="160"> Navame āmisena vaḍḍhanaṃ āmisavuddhi, dhammena vaḍḍhanaṃ dhammavuddhi.</paragraph>
    <paragraph nr="161"> Dasame ratikaraṇaṭṭhena āmisaṃ āmisaratanaṃ, dhammo dhammaratanaṃ.</paragraph>
    <paragraph/>
    <paragraph nr="162"> Ekādasame  āmisassa cinanaṃ vaḍḍhanaṃ āmisasannicayo, dhammassa cinanaṃ vaḍḍhanaṃ dhammasannicayo.</paragraph>
    <paragraph nr="163"> Dvādasame āmisassa vipulabhāvo āmisavepullaṃ, dhammassa vipulabhāvo dhammavepullanti.</paragraph>
    <centered>Santhāravaggo catuttho.</centered>
  </text>
</tree>
