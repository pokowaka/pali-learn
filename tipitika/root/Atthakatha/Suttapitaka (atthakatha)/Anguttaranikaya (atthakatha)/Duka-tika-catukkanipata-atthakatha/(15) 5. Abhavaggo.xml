<?xml version='1.0' encoding='UTF-8'?>
<tree text="(15) 5. &#x100;bh&#x101;vaggo" target="text">
  <text>
    <subhead>1. Ābhāsuttavaṇṇanā</subhead>
    <paragraph nr="141"> Pañcamassa  paṭhame ābhāsanavasena candova candābhā. Sesapadesupi eseva nayo.</paragraph>
    <subhead>2-5. Pabhāsuttādivaṇṇanā</subhead>
    <paragraph nr="142-145"> Dutiyādīsupi pabhāsanavasena candova candappabhā. Ālokanavasena candova candāloko. Obhāsanavasena candova candobhāso. Pajjotanavasena candova candapajjototi. Evaṃ sabbapadesupi attho veditabbo.</paragraph>
    <subhead>6. Paṭhamakālasuttavaṇṇanā</subhead>
    <paragraph nr="146"> Chaṭṭhe kālāti yuttappayuttakālā. Kālena dhammassavananti yuttappayuttakāle dhammassavanaṃ. Dhammasākacchāti pañhapucchanavissajjanavasena pavattā saṃsandanakathā.</paragraph>
    <subhead>7. Dutiyakālasuttavaṇṇanā</subhead>
    <paragraph nr="147"> Sattame kālāti tasmiṃ tasmiṃ kāle dhammassavanādivasena pavattānaṃ kusaladhammānaṃ etaṃ adhivacanaṃ. Te bhāviyanti ceva anuparivattiyanti ca. Āsavānaṃkhayanti arahattaṃ. Aṭṭhamaṃ uttānatthameva.</paragraph>
    <subhead>9-10. Sucaritasuttādivaṇṇanā</subhead>
    <paragraph nr="149-150"> Navame saṇhā vācāti mudukavācā. Mantabhāsāti mantasaṅkhātāya paññāya paricchinditvā kathitakathā. Dasame sīlasāroti sārasampāpakaṃ sīlaṃ. Sesesupi eseva nayo.</paragraph>
    <centered>Ābhāvaggo pañcamo.</centered>
    <centered>Tatiyapaṇṇāsakaṃ niṭṭhitaṃ.</centered>
    <title>4. Catutthapaṇṇāsakaṃ</title>
  </text>
</tree>
