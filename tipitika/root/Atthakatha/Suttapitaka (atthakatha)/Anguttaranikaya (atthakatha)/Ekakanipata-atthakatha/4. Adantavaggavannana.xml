<?xml version='1.0' encoding='UTF-8'?>
<tree text="4. Adantavaggava&#x1E47;&#x1E47;an&#x101;" target="text">
  <text>
    <paragraph nr="31"> Catutthassa  paṭhame adantanti savisevanaṃ adantahatthiassādisadisaṃ. Cittanti vaṭṭavasena uppannacittameva.</paragraph>
    <paragraph nr="32"> Dutiye dantanti nibbisevanaṃ dantahatthiassādisadisaṃ. Imasmimpi suttadvaye vaṭṭavivaṭṭavasena uppannacittameva kathitaṃ. Yathā cettha, evaṃ ito paresupīti.</paragraph>
    <paragraph nr="33"> Tatiye aguttanti agopitaṃ satisaṃvararahitaṃ aguttahatthiassādisadisaṃ.</paragraph>
    <paragraph nr="34"> Catutthe guttanti gopitaṃ avissaṭṭhasatisaṃvaraṃ guttahatthiassādisadisaṃ.</paragraph>
    <paragraph nr="35-36"> Pañcamachaṭṭhāni arakkhitaṃ rakkhitanti padavasena bujjhanakānaṃ ajjhāsayena vuttāni. Attho panettha purimasadisoyeva.</paragraph>
    <paragraph nr="37-38"> Sattamaṭṭhamesupi  eseva nayo. Upamā panettha asaṃvutagharadvārādivasena veditabbā.</paragraph>
    <paragraph nr="39-40"> Navamadasamāni catūhipi padehi yojetvā vuttāni. Imasmimpi vagge vaṭṭavivaṭṭameva kathitanti.</paragraph>
    <centered>Adantavaggavaṇṇanā.</centered>
  </text>
</tree>
