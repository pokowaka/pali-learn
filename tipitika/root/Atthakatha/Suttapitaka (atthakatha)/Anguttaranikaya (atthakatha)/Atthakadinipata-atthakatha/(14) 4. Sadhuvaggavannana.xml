<?xml version='1.0' encoding='UTF-8'?>
<tree text="(14) 4. S&#x101;dhuvaggava&#x1E47;&#x1E47;an&#x101;" target="text">
  <text>
    <paragraph nr="134"> Catutthassa paṭhame sādhunti bhaddakaṃ siliṭṭhakaṃ. Dutiyādīni uttānatthānevāti. Ariyamaggavaggo uttānatthoyevāti.</paragraph>
    <centered>Sādhuvaggo catuttho.</centered>
    <centered>Tatiyapaṇṇāsakaṃ niṭṭhitaṃ.</centered>
    <title>4. Catutthapaṇṇāsakaṃ</title>
    <paragraph nr="155"> Catutthassa  paṭhamādīni uttānatthānevāti.</paragraph>
    <subhead>8. Kammanidānasuttavaṇṇanā</subhead>
    <paragraph nr="174"> Aṭṭhame lobhahetukampīti pāṇātipātassa lobho upanissayakoṭiyā hetu hoti dosamohasampayuttopi. Iminā upāyena sabbattha attho veditabbo.</paragraph>
    <subhead>9. Parikkamanasuttavaṇṇanā</subhead>
    <paragraph nr="175"> Navame parikkamanaṃ hotīti parivajjanaṃ hoti.</paragraph>
    <subhead>10. Cundasuttavaṇṇanā</subhead>
    <paragraph nr="176"> Dasame kammāraputtassāti suvaṇṇakāraputtassa. Kassa no tvanti kassa nu tvaṃ. Pacchābhūmakāti pacchābhūmivāsikā. Kamaṇḍalukāti kamaṇḍaludhārino. Sevālamālikāti sevālamālā viya dhārenti. Sevālapaṭanivāsitātipi vuttameva. Udakorohakāti sāyatatiyakaṃ udakorohanānuyogamanuyuttā. Āmaseyyāsīti hatthena parimajjeyyāsi.</paragraph>
    <subhead>11. Jāṇussoṇisuttavaṇṇanā</subhead>
    <paragraph nr="177"> Ekādasame upakappatūti pāpuṇātu. Ṭhāneti okāse. No aṭṭhāneti no anokāse. Nerayikānaṃāhāro nāma tattha nibbattanakammameva. Teneva hi te tattha yāpenti. Tiracchānayonikānaṃ pana tiṇapaṇṇādivasena āhāro veditabbo. Manussānaṃ odanakummāsādivasena , devānaṃ sudhābhojanādivasena, pettivesayikānaṃ kheḷasiṅghāṇikādivasena. Yaṃ vā panassa ito anuppavecchantīti yaṃ tassa mittādayo ito dadantā anupavesenti. Pettivesayikā eva hi paradattūpajīvino honti, na aññesaṃ parehi dinnaṃ  upakappati. Dāyakopi anipphaloti yaṃ sandhāya taṃ dānaṃ dinnaṃ, tassa upakappatu vā mā vā, dāyakena pana na sakkā nipphalena bhavituṃ, dāyako tassa dānassa vipākaṃ labhatiyeva.</paragraph>
    <paragraph>Aṭṭhānepi bhavaṃ gotamo parikappaṃ vadatīti anokāse uppannepi tasmiṃ ñātake bhavaṃ gotamo dānassa phalaṃ parikappetiyeva paññāpetiyevāti pucchati. Brāhmaṇassa hi ‘‘evaṃ dinnassa dānassa phalaṃ dāyako na labhatī’’ti laddhi. Athassa bhagavā pañhaṃ paṭijānitvā ‘‘dāyako nāma yattha katthaci puññaphalūpajīviṭṭhāne nibbatto dānassa phalaṃ labhatiyevā’’ti dassetuṃ idha brāhmaṇātiādimāha. So tattha lābhī hotīti so tattha hatthiyoniyaṃ nibbattopi maṅgalahatthiṭṭhānaṃ patvā lābhī hoti. Assādīsupi eseva nayo. Sādhuvaggo uttānatthoyevāti.</paragraph>
    <centered>Jāṇussoṇivaggo dutiyo.</centered>
    <centered>Catutthapaṇṇāsakaṃ niṭṭhitaṃ.</centered>
  </text>
</tree>
