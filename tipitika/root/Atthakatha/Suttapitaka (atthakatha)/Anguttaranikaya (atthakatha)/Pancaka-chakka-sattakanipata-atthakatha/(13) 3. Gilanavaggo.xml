<?xml version='1.0' encoding='UTF-8'?>
<tree text="(13) 3. Gil&#x101;navaggo" target="text">
  <text>
    <subhead>4. Dutiyaupaṭṭhākasuttavaṇṇanā</subhead>
    <paragraph nr="124"> Tatiyassa catutthe nappaṭibaloti kāyabalena ca ñāṇabalena ca asamannāgato. Āmisantaroti āmisahetuko cīvarādīni paccāsīsamāno.</paragraph>
    <subhead>5-6. Anāyussāsuttadvayavaṇṇanā</subhead>
    <paragraph nr="125-126"> Pañcame anāyussāti āyupacchedanā, na āyuvaḍḍhanā. Chaṭṭhepi eseva nayo.</paragraph>
    <subhead>7. Vapakāsasuttavaṇṇanā</subhead>
    <paragraph nr="127"> Sattame nālaṃ saṅghamhā vapakāsitunti saṅghato nikkhamitvā ekako vasituṃ na yutto. Kāmañcesa saṅghamajjhepi vasituṃ ayuttova asaṅghasobhanatāya, ovādānusāsanippaṭibaddhattā pana nippariyāyeneva saṅghamhā vapakāsituṃ na yutto. Alaṃ saṅghamhā vapakāsitunti cātuddisattā saṅghamhā nikkhamma ekako vasituṃ yutto, saṅghasobhanatāya pana saṅghepi vasituṃ yuttoyeva. Aṭṭhamaṃ uttānatthameva.</paragraph>
    <subhead>9. Parikuppasuttavaṇṇanā</subhead>
    <paragraph nr="129"> Navame āpāyikāti apāyagāmino. Nerayikāti nirayagāmino. Parikuppāti  parikuppanasabhāvā purāṇavaṇasadisā. Atekicchāti akattabbaparikammā. Dasamaṃ uttānatthamevāti.</paragraph>
    <centered>Gilānavaggo tatiyo.</centered>
  </text>
</tree>
