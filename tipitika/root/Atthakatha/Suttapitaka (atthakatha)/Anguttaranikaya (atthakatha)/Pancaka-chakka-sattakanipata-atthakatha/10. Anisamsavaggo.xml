<?xml version='1.0' encoding='UTF-8'?>
<tree text="10. &#x100;nisa&#x1E43;savaggo" target="text">
  <text>
    <subhead>1-2. Pātubhāvasuttādivaṇṇanā</subhead>
    <paragraph nr="96-97"> Dasamassa paṭhame ariyāyataneti majjhimadese. Indriyānanti manacchaṭṭhānaṃ. Dutiye saddhammaniyatoti sāsanasaddhamme niyato. Asādhāraṇenāti puthujjanehi asādhāraṇena.</paragraph>
    <subhead>7. Anavatthitasuttavaṇṇanā</subhead>
    <paragraph nr="102"> Sattame anodhiṃ karitvāti ‘‘ettakāva saṅkhārā aniccā, na ito pare’’ti evaṃ sīmaṃ mariyādaṃ akatvā. Anavatthitāti avatthitāya rahitā, bhijjamānāva hutvā upaṭṭhahissantīti  attho. Sabbaloketi sakale tedhātuke. Sāmaññenāti  samaṇabhāvena, ariyamaggenāti attho.</paragraph>
    <subhead>8. Ukkhittāsikasuttavaṇṇanā</subhead>
    <paragraph nr="103"> Aṭṭhame mettāvatāyāti mettāyuttāya pāricariyāya. Satta hi sekhā tathāgataṃ mettāvatāya paricaranti, khīṇāsavo pariciṇṇasatthuko.</paragraph>
    <subhead>9. Atammayasuttavaṇṇanā</subhead>
    <paragraph nr="104"> Navame atammayoti tammayā vuccanti taṇhādiṭṭhiyo, tāhi rahito. Ahaṃkārāti ahaṃkāradiṭṭhi. Mamaṃkārāti mamaṃkārataṇhā. Sesaṃ sabbattha uttānamevāti.</paragraph>
    <centered>Ānisaṃsavaggo dasamo.</centered>
    <centered>Dutiyapaṇṇāsakaṃ niṭṭhitaṃ.</centered>
  </text>
</tree>
