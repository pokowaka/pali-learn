<?xml version='1.0' encoding='UTF-8'?>
<tree text="(26) 6. Upasampad&#x101;vaggo" target="text">
  <text>
    <subhead>1-3. Upasampādetabbasuttādivaṇṇanā</subhead>
    <paragraph nr="251-253"> Chaṭṭhassa  paṭhame upasampādetabbanti upajjhāyena hutvā upasampādetabbaṃ. Dutiye nissayo dātabboti ācariyena hutvā nissayo dātabbo. Tatiye sāmaṇero upaṭṭhāpetabboti upajjhāyena hutvā sāmaṇero gahetabbo. Iti imāni tīṇipi suttāni paṭhamabodhiyaṃ khīṇāsavavasena vuttāni. Catutthādīni anupadavaṇṇanāto uttānatthāneva.</paragraph>
    <subhead>1. Sammutipeyyālādivaṇṇanā</subhead>
    <paragraph nr="272"> Bhattuddesakādīnaṃ  vinicchayakathā samantapāsādikāya vinayaṭṭhakathāyaṃ (cūḷava. aṭṭha. 325) vuttanayena veditabbāti. Sammato na pesetabboti pakatiyā sammato ‘‘gaccha bhattāni uddisāhī’’ti na pesetabbo.</paragraph>
    <paragraph nr="273-285">Sāṭiyaggāhāpakoti vassikasāṭikāya gāhāpako. Pattaggāhāpakoti ‘‘yo ca tassā bhikkhuparisāya pattapariyanto, so tassa bhikkhuno padātabbo’’ti ettha vuttapattaggāhāpako.</paragraph>
    <paragraph nr="293-302">Ājīvakoti naggaparibbājako. Nigaṇṭhoti purimabhāgappaṭicchanno. Muṇḍasāvakoti nigaṇṭhasāvako. Jaṭilakoti tāpaso. Paribbājakoti channaparibbājako. Māgaṇḍikādayopi titthiyā eva. Etesaṃ pana sīlesu paripūrakāritāya abhāvena sukkapakkho na gahito. Sesamettha uttānamevāti.</paragraph>
    <centered>Manorathapūraṇiyā aṅguttaranikāya-aṭṭhakathāya</centered>
    <centered>Pañcakanipātassa saṃvaṇṇanā niṭṭhitā.</centered>
    <centered> Namo tassa bhagavato arahato sammāsambuddhassa</centered>
    <title>1. Paṭhamapaṇṇāsakaṃ</title>
  </text>
</tree>
