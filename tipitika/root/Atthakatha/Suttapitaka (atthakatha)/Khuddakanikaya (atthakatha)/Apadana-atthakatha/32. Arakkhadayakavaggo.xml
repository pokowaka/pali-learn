<?xml version='1.0' encoding='UTF-8'?>
<tree text="32. &#x100;rakkhad&#x101;yakavaggo" target="text">
  <text>
    <subhead>1-10. Ārakkhadāyakattheraapadānādivaṇṇanā</subhead>
    <paragraph>Bāttiṃsatimavagge  paṭhamadutiyatatiyāpadānāni suviññeyyāneva.</paragraph>
    <paragraph nr="16"> Catutthāpadāne jalajaggehi okirinti jalajehi uttamehi uppalapadumādīhi pupphehi okiriṃ pūjesinti attho.</paragraph>
    <paragraph>Pañcamāpadānaṃ uttānameva.</paragraph>
    <paragraph nr="26-27"> Chaṭṭhāpadāne cetiyaṃ uttamaṃ nāma, sikhino lokabandhunoti sakalalokattayassa bandhuno ñātakassa sikhissa bhagavato uttamaṃ cetiyaṃ. Irīṇe janasañcaravirahite vane manussānaṃ kolāhalavirahite mahāaraññe ahosīti sambandho. Andhāhiṇḍāmahaṃ tadāti tasmiṃ kāle vane maggamūḷhabhāvena andho, na cakkhunā  andho, ahaṃ āhiṇḍāmi maggaṃ pariyesāmīti attho. Pavanā nikkhamantenāti mahāvanato nikkhamantena mayā sīhāsanaṃ uttamāsanaṃ, sīhassa vā bhagavato āsanaṃ diṭṭhanti attho. Ekaṃsaṃ añjaliṃ katvāti ekaṃsaṃ uttarāsaṅgaṃ katvā sirasi añjaliṃ ṭhapetvāti attho. Santhaviṃ lokanāyakanti sakalalokattayanayaṃ taṃ nibbānaṃ pāpentaṃ thomitaṃ thutiṃ akāsinti attho.</paragraph>
    <paragraph nr="34"> Sattamāpadāne sudassano mahāvīroti sundaradassano dvattiṃsamahāpurisalakkhaṇasampannasarīrattā manoharadassano mahāvīriyo siddhattho bhagavāti sambandho. Vasatigharamuttameti uttame vihāre vasatīti attho.</paragraph>
    <paragraph>Aṭṭhamanavamadasamāpadānāni uttānānevāti.</paragraph>
    <centered>Bāttiṃsatimavaggavaṇṇanā samattā.</centered>
  </text>
</tree>
