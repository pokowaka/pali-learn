<?xml version='1.0' encoding='UTF-8'?>
<tree text="Ganth&#x101;rambhakath&#x101;" target="text">
  <text>
    <centered> Namo tassa bhagavato arahato sammāsambuddhassa</centered>
    <title>(Paṭhamo bhāgo)</title>
    <subhead>Ganthārambhakathā</subhead>
    <hangnum nr="1"/>
    <gatha type="1"> Mahāmohatamonaddhe , loke lokantadassinā;</gatha>
    <gatha type="last">Yena saddhammapajjoto, jālito jalitiddhinā.</gatha>
    <hangnum nr="2"/>
    <gatha type="1"> Tassa pāde namassitvā, sambuddhassa sirīmato;</gatha>
    <gatha type="last">Saddhammañcassa pūjetvā, katvā saṅghassa cañjaliṃ.</gatha>
    <hangnum nr="3"/>
    <gatha type="1"> Taṃ taṃ kāraṇamāgamma, dhammādhammesu kovido;</gatha>
    <gatha type="last">Sampattasaddhammapado, satthā dhammapadaṃ subhaṃ.</gatha>
    <hangnum nr="4"/>
    <gatha type="1"> Desesi  karuṇāvega-samussāhitamānaso;</gatha>
    <gatha type="last">Yaṃ ve devamanussānaṃ, pītipāmojjavaḍḍhanaṃ.</gatha>
    <hangnum nr="5"/>
    <gatha type="1"> Paramparābhatā tassa, nipuṇā atthavaṇṇanā;</gatha>
    <gatha type="last">Yā tambapaṇṇidīpamhi, dīpabhāsāya saṇṭhitā.</gatha>
    <hangnum nr="6"/>
    <gatha type="1"> Na sādhayati sesānaṃ, sattānaṃ hitasampadaṃ;</gatha>
    <gatha type="last">Appeva nāma sādheyya, sabbalokassa sā hitaṃ.</gatha>
    <hangnum nr="7"/>
    <gatha type="1"> Iti āsīsamānena, dantena samacārinā;</gatha>
    <gatha type="last">Kumārakassapenāhaṃ, therena thiracetasā.</gatha>
    <hangnum nr="8"/>
    <gatha type="1"> Saddhammaṭṭhitikāmena , sakkaccaṃ abhiyācito;</gatha>
    <gatha type="last">Taṃ bhāsaṃ ativitthāra-gatañca vacanakkamaṃ.</gatha>
    <hangnum nr="9"/>
    <gatha type="1"> Pahāyāropayitvāna , tantibhāsaṃ manoramaṃ;</gatha>
    <gatha type="last">Gāthānaṃ byañjanapadaṃ, yaṃ tattha na vibhāvitaṃ.</gatha>
    <hangnum nr="10"/>
    <gatha type="1"> Kevalaṃ taṃ vibhāvetvā, sesaṃ tameva atthato;</gatha>
    <gatha type="2">Bhāsantarena bhāsissaṃ, āvahanto vibhāvinaṃ;</gatha>
    <gatha type="last">Manaso pītipāmojjaṃ, atthadhammūpanissitanti.</gatha>
  </text>
</tree>
